༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W2MS743
ImageGroup:
100KG09986
LCCN:
||2006348497
ISBN:
7540932171
Title:
དགེ་འདུན་ཆོས་འཕེལ་
|dge 'dun chos 'phel
ཚེ་རིང་བཀྲ་ཤིས་
Author:
tshe ring bkra shis
In/a
Descriptor:
Original Publication:
n/a;n/a
khreng tu'u
Place:
Publisher:
si khron pe skrun tshogs pal si khron mi rigs dpe skrun khang/
2005
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



ས་
--
-
མ-
-
དགེ་འདུན་ཆོས་འཕེལ། །
སྐྱེ་ ཨ་སྔགས་ཚེ་རིང་བཀྲ་ཤིས་ཀྱིས་བརྩམས།
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP)数据
更敦群培/阿旺泽仁扎西著,一成都:四川民族出版社,
2005.12
ISBN 7-5409-3217-1
1.更... I. 阿... . 更敦群培(1903~1951)
一生平事迹一藏语 N. B949.92
中国版本图书馆 CIP 数据核字(2005)第147617号
更敦群培
阿旺泽仁扎西 著
出版人 罗勇
责任编辑 林么周
封面设计 流星语工作室
技术设计
宁 牡
出版发行 四川出版集团
四川民族出版社
印刷 成都蜀通印务有限责任公司
成品尺寸 148mm×210mm
张 10
数 223千字
数 2000 册
版次 2005年12月第1版
印 次 2005年12月第1次印刷
书号 ISBN 7-5409-3217-1/B.88
定 价 | 16.00 元
著作权所有·侵权必究



སྔོན་དུ་ཞུ་བའི་གཏམ།
དེ་ཡང་ཀུན་གྱིས་མཁྱེན་གསལ་ལྟར། དུས་རབས་ཉི་ཤུ་བའི་དུས་མགོར་
བྱོན་པའི་མཁས་དབང་དགེ་འདུན་ཆོས་འཕེལ་ནི། སྤྱིར་བོད་ཀྱི་ལོ་རྒྱུས་སུ་ཚབ་
མཚོན་རང་བཞིན་ཅན་གྱི་མཁས་པ་ཆེན་པོ་གཞན་དང་གཞན་ལྟར་རང་གཞན་
གྱི་གཞུང་ལུགས་རབ་འབྱམས་ནང་བྱན་ཆུད་ཅིང་། མཁྱེན་དཔྱོད་ཀྱི་དཀྱིལ་་་་
འཁོར་སྡུག་གུར་བཀྲ་བ་དང་། ཁྱད་པར་དུ་སྔོན་བྱོན་ལོ་པཎ་རྣམས་ཀྱི་གཤེགས་
ཤུལ་དོན་གྱིས་ཟིན་པས་ན་གངས་ལྗོངས་ཀྱི་མ་ཧཱ་པཎྜིཏ་དང་ལོ་ཙཱ་བ་ཆེན་པོའི་
སྙན་པའི་མཚན་གྱི་རྣམ་གྲངས་མ་གསོལ་རང་ཆས་སུ་འབྱོར་བས་ན། འོ་སྐོལ་ཕྱི་
རབས་པ་རྣམས་ནས་མཁས་དབང་འདི་པ་མི་རིགས་ཀྱི་གཟི་བརྗིད་ཉག་གཅིག་
ཏུ་དམིགས་ནས་རྩིས་མཐོང་དང་རྗེས་དྲན་ཞུ་དགོས་མོད། འོན་ཏེ་ཚུལ་འདི་་་
ཙམ་གྱིས་མི་ཚེའི་ཧྲིལ་བོར་རྒྱལ་ཁམས་འགྲིམས་ཏེ། རང་རིགས་ཀྱི་ལུགས་་་་་
གཉིས་ཀྱི་བྱ་བཞག་ལ་ཕན་པའི་གསོས་སུ་སྦྱོར་དངོས་རྗེས་གསུམ་གྱིས་སྲི་ཞུ་་་
བསྒྲུབས་པའི་མཁས་དབང་ཁོང་ལ་མཚོན་ན། ད་དུང་མི་འདང་བར་སེམས་ཏེ།
ཁོང་གི་སྲོལ་རྒྱུན་རིག་གཞུང་རབ་འབྱམས་ཀྱི་མྱོང་གོམས་དང་དེང་རབས་རིག་
གསར་ལས་འཕྲོས་པའི་མཐོང་ཐོས་སྣ་ཚོགས་རྣམ་དཔྱོད་ཆེན་པོའི་ལུམས་སུ་
བཙོས་ཏེ་བྱུང་བའི་བསམ་བློ་དང་། བསམ་བློ་གང་དེས་ཉེ་བར་དྲངས་པའི་་་་་
བརྩམས་ཆོས་དབུ་མའི་རྣམ་བཤད་ཀླུ་སྒྲུབ་དགོངས་རྒྱན་དང་། རྒྱལ་རབས་་་་་
དེབ་ཐེར་དཀར་པོ། འདོད་པའི་བསྟན་བཅོས། རྒྱལ་ཁམས་རིག་པས་བསྐོར་་་་་
བའི་གཏམ་རྒྱུད་གསེར་གྱི་ཐང་མ་སོགས་དུས་དང་ཁོར་ཡུག་ལ་བསྟུན་ཏེ་ཞིབ་
-
-



དཔྱོད་ཡང་ཡང་བྱས་ནས་འོ་མ་ལན་བརྒྱར་དཀྲུགས་པའི་མར་ལོ་ལྟར་དུ་བྱུང་
བའི་ཡང་དག་པའི་བསམ་བློ་དེ་ཉིད་སྙིང་ཁོང་རུས་པའི་གཏིང་དུ་སིམ་པར་་་
བྱས་ནས། དུས་དང་རྣམ་པ་ཀུན་ཏུ་བོད་ཀྱི་རིག་གནས་འཛུགས་སྐྲུན་གྱི་ལས་
རླབས་པོ་ཆེར་ཞུགས་དགོས་སོ། །དེང་གི་ཆར་རང་རེའི་བོད་ཀྱི་སྲོལ་རྒྱུན་རིགས་
སྨྲ་རྒན་རབས་ཕལ་མོ་ཆེས་གྲུབ་མཐའི་ཉེ་རིང་གི་ཆ་ནས་དགེ་འདུན་ཆོས་་་
འཕེལ་ཞིབ་འཇུག་གི་ལས་ལ་འཇུག་ལྡོག་བྱས་ཏེ། ཉེ་བ་རྣམས་ནས་མ་ཧཱ་པཎྜིཏ་
ཞེས་བསྔགས་བརྗོད་གནམ་ལས་མཐོ་བར་བྱེད་ཅིང་། རིང་བ་རིགས་ཀྱིས་ལྟ་་་
ལོག་སྨྱོན་པ་ཞེས་དམའ་འབེབས་ས་ལས་དམའ་བར་བྱེད་བཞིན་འདུག གཟུར་
གནས་ཚུལ་གྱིས་དཔྱད་བརྗོད་བྱེད་མཁན་དུང་དཀར་བློ་བཟང་འཕྲིན་ལས་་་
དང་ཆབ་སྤེལ་ཚེ་བརྟན་ཕུན་ཚོགས་ལྟ་བུ་ཉུང་ཤས་ཤིག་ལས་མེད། གཞོན་སྐྱེས་
རིགས་སྨྲ་ཕལ་མོ་ཆེ་ནས་དགེ་འདུན་ཆོས་འཕེལ་ལ་ཚད་མཐོའི་གདེང་འཇོག་
བྱས་ནས་བོད་རིག་པའམ་བོད་ཀྱི་ཤེས་རིག་ངག་ཏུ་ལེན་ཚད་དགེ་འདུན་ཆོས་
འཕེལ་ཟུར་ཐབས་མེད་པ་ལྟ་བུ་མཛད་མོད་ཀྱང་། འོན་ཏེ་རྒྱལ་ཕྱི་ནང་རིགས་
གཞན་གྱི་མཁས་པ་ལྟར་དགེ་འདུན་ཆོས་འཕེལ་བོད་ཀྱི་ལོ་རྒྱུས་སྤྱིར་དང་སྒོས་
སུ་བོད་ཀྱི་རིག་གནས་འཕེལ་འགྲོས་ཀྱི་དལ་འབབ་རིང་མོའི་གཞུང་དུ་བཞག་
ནས་ཞིབ་འཇུག་གཏིང་ཟབ་ཀྱི་ལས་གཉེར་མཁན་ཉུང་ཐལ་དུ་ཟད། མི་རིགས་
ཀྱི་རིག་གནས་འཛུགས་སྐྲུན་པའི་དཔུང་ཁག་ལ་དམིགས་ན་ཚུལ་འདི་ནི་ཆེས་
རྒྱུན་ལྡན་མིན་པའི་སྣང་ཚུལ་དུ་གདའ་སྙམ། དོན་དངོས་སུ་འདི་ཡང་བོད་ཀྱི་
རིགས་སྨྲ་རྣམས་ལ་བསྒྱུར་བཅོས་སྒོ་འབྱེད་དང་། བསམ་བློ་འཆིངས་གྲོལ། དུས་
བསྟུན་སྔོན་ཐོན་བཅས་ཀྱི་བསམ་བློས་མ་ཟིན་པའི་ཉེས་དམིགས་སུ་འདུག་པས།
ཅི་ནས་ཀྱང་ཕྱོགས་འདི་ལ་དོ་སྣང་བྱེད་དགོས་པ་གདའོ། །ཚུལ་དེ་དང་དེ་་་་



བཞིན་གྱི་རྒྱུ་མཚན་ཤེས་ཐོག་གུས་ཕྲན་གྱིས་ལོ་ངོ་བཅུ་ཕྲག་ལྷག་གི་སྔ་རོལ་ནས་
དགེ་འདུན་ཆོས་འཕེལ་ཕྱོགས་ལ་རང་བློ་གང་ལྕོགས་ཀྱིས་ཞིབ་འཇུག་བྱེད་ཁུལ་
བྱས་ལ། ཞིབ་འཇུག་གི་འབྲས་བུར་བརླམ་པའི་རྩོམ་ཡིག་དག་ཀྱང་། སྔ་གཞུག་
ཏུ་《ཀྲུང་གོའི་བོད་ཀྱི་ཤེས་རིག》དང་《བོད་ལྗོངས་ཞིབ་འཇུག》《ནུབ་བྱང་མི་
རིགས་སློབ་གྲྭ་ཆེན་མོའི་རིག་གཞུང་དུས་དེབ》སོགས་སུ་བཀོད་དེ་ཀློག་པ་པོའི་
སྤྱན་སྔར་བསྟར་བས་ལྷན་རྒྱས་ཀྱི་གདེང་འཇོག་མི་དམན་བར་ཐོབ། ད་ལན་ཁོ་
བོས་ལོ་དུ་མའི་རིང་དགེ་འདུན་ཆོས་འཕེལ་གྱི་མི་ཚེ་ཧྲིལ་བོ་ལ་མནོ་བསམ་་་་་
བཏང་བའི་དཔྱད་བརྗོད་དེ། མཁས་དབང་དགེ་འདུན་ཆོས་འཕེལ་གྱི་རྟོགས་པ་
བརྗོད་པ་དུས་ཀྱི་སྒྲོན་མེའི་འོད་སྣང་ཞེས་བྱ་བའི་སྟེང་དུ་དུས་དེབ་དག་ཏུ་སྔར་
འཁོད་ཟིན་པའི་དགེ་འདུན་ཆོས་འཕེལ་གྱི་བསམ་བློ་ཕྱོགས་མི་འདྲ་བའི་སྒོ་་་་
ནས་དཔྱད་འཇུག་བྱས་པའི་རྩོམ་ཡིག་དག་ཕྱོགས་གཅིག་ཏུ་བསྒྲིགས་ཏེ། སྐབས་
ཐོག་ཕྱོགས་བསྡོམས་ཚུལ་དུ་པར་དུ་སྐྲུན་པ་ཡིན་ལགས། དེས་ན་གཞུང་འདི་ནི་
དུས་ངེས་ཅན་ཞིག་གི་ནང་དུ་དབུ་ནས་ཞབས་སུ་དཀྱུས་གཅིག་ཏུ་བྲིས་པ་མ་
ཡིན་སྟབས་ལེ་ཚན་དང་ལེ་ཚན་གྱི་བར་དུ་ཚིག་དོན་གྱི་ཆ་ནས་བསྐྱར་ཟློས་སུ་
སོང་བ་དང་། སྒྲིག་གཞི་མི་དམ་པའི་གནད་དོན་མངོན་གསལ་དུ་དོད་པས་སྐྱོན་
དུ་འགྱུར་སྲིད་མོད། འོན་ཏེ་ལེ་ཚན་རེ་རེ་ནས་མགོ་མཇུག་ཚང་བའི་དོན་རེ་་་་
བསྟན་ཡོད་པས་དུས་ཀྱི་ཁོམ་ལོང་མེད་པའི་ཀློག་པ་པོ་ལ་མཚོན་ན་རང་གི་་་་
འདོད་མོས་བཞིན་ཚན་པ་རེ་བཀླག་ན་དེ་དེ་བཞིན་གྱིས་འཐུས་པས་ན་གུས་་་
པས་ཆེད་དུ་བཅོས་སྒྲིག་བྱས་མེད་ལགས། དེ་མིན་རྩོམ་གྱི་སྔ་གཞུག་བར་གསུམ་
དུ་མ་རྟོགས་ལོག་རྟོག་ཕྱོགས་རྟོགས་ཀྱིས་དྲངས་པའི་སྐྱོན་གང་མང་ཡོད་ངེས་
པས་ཤེས་ནས་སྨྲ་བ་ལྷན་རྒྱས་ནས་བོད་ཀྱི་རིག་གནས་འཛུགས་སྐྲུན་གྱི་སྲི་ཞུར་



དམིགས་ཏེ་གཟུར་གནས་ཀྱི་བཀའ་སློབ་ལྷུག་པར་སྩོལ་རྒྱུ་མཁྱེན་མཁྱེན། །
རྩོམ་པ་པོས།
༢༠༠༥ལོའི་ཟླ༡༠ཚེས་༢ ༣ ཉིན།



དཀར་ཆག
..........• (1）
མཁས་དབང་དགེ་འདུན་ཆོས་འཕེལ་གྱི་རྟོགས་པ་
བརྗོད་པ་དུས་ཀྱི་སྒྲོན་མེའི་འོད་སྣང་།.....
མཁས་དབང་དགེ་འདུན་ཆོས་འཕེལ་གྱི་སྙན་རྩོམ་
གྱི་རྣམ་བཤད་ཀོ་ཀི་ལའི་མགྲིན་དབྱངས། ..............…...(115)
མཁས་དབང་དགེ་འདུན་ཆོས་འཕེལ་གྱི་ལོ་རྒྱུས་ཞིབ་འཇུག་སྐོར་
གྱི་ཐབས་ལམ་བསྡུས་བརྗོད་ཤེས་ལྡན་ཡིད་ཀྱི་དགའ་སྟོན། (138)
མཁས་དབང་དགེ་འདུན་ཆོས་འཕེལ་གྱི་རིག་གནས་འཛུགས་སྐྲུན་
ཐད་ཀྱི་བསམ་བློ་རགས་བརྗོད་བླང་དོར་གསལ་བའི་མེ་ལོང་། （156）
མཁས་དབང་དགེ་འདུན་ཆོས་འཕེལ་གྱི་ཟབ་མོ་དབུ་མའི་
ལྟ་དགོངས་ཀྱི་རྣམ་བཤད་བློ་ལྡན་རྩེན་པའི་པད་ཚལ། ....……... (179)
མཁས་དབང་དགེ་འདུན་ཆོས་འཕེལ་ལ་རྗེས་དྲན་ །
ཞུ་བའི་གཏམ་མེ་ཏོག་ཆུན་པོའི་དྲི་བསུང་།…......
•
• • (305)



མཁས་དབང་དགེ་འདུན་ཆོས་འཕེལ་གྱི་
རྟོགས་པ་བརྗོད་པ་དུས་ཀྱི་
སྒྲོན་མེའི་འོད་སྣང་།



དགེ་འདུན་ཆོས་འཕེལ།
དང་པོ། གླེང་བསླང་དུས་ཀྱི་མེ་ལོང་རབ་ཕྱིས་ཏེ། །
རིག་གནས་འཛུགས་སྐྲུན་རང་ཞལ་མངོན་ལ་གཞོལ། །
དེ་ཡང་བུ་རམ་ཤིང་བའི་བསྟན་པ་རིན་པོ་ཆེ་ཡུལ་རྒྱ་གར་འཕགས་པའི་
ཡུལ་ནས་གངས་ཅན་བོད་དུ་དར་འཕེལ་བྱུང་ནས་བཟུང་སྟེ། མི་ཚེའི་ཧྲིལ་བོར་
རང་དོན་དུ་ཐོས་བསམ་སྒོམ་གསུམ་དང་གཞན་དོན་དུ་འཆད་རྩོད་རྩོམ་གསུམ་
གྱིས་དུས་འདའ་བའི་མཁས་པའི་ཆོ་ལོ་ཅན་ད་བར་གནམ་གྱི་སྐར་མ་ས་ལ་་་་་
བཀབ་པ་ལྟ་བུ་བྱུང་བ་ནི་གོ་ལ་ཟླུམ་པོ་འདིར་འཚོ་བཞེས་ཀྱི་མི་རིགས་གཞན་
དང་གཞན་གྱིས་འགྲན་དུ་མེད་པ་ཤེས་ནས་སྨྲ་བ་ཀུན་གྱིས་བརྗོད་དང་བརྗོད་
མུས་ཡིན་ལ། དེ་བཞིན་མཁས་པ་བྱོན་ནོ་ཅོག་ལྟ་ཅི། གྲུབ་མཐའ་སོ་སོའི་མཁས་
གྲུབ་ཚད་ལྡན་ཅན་གྱི་རྣམ་པར་ཐར་བའམ་བྱུང་བ་བརྗོད་པ་ཡིག་རིས་སུ་ཕབ་
སྟེ་ད་ཕན་ཆུ་བུར་མིག་གི་མཐོང་ཆོས་སུ་ཡོད་པའི་གླེགས་བམ་གྱི་གྲངས་འདྲེན་
ཙམ་ཡང་བགྲང་དཀའ་བའི་ཚོད་དུ་གདའ་བས་ན། ང་ཚོ་ཕྱི་རབས་གཞོན་སྐྱེས་
རིག་པ་སྨྲ་བའི་གྲལ་མཐར་ཚུད་པ་ཚུན་གྱིས་དེ་དང་དེ་བཞིན་གྱི་རིག་མཛོད་
འོད་སྟོང་འབར་བ་ཇི་སྙེད་རྒྱུན་འཛིན་ཡང་དག་བྱས་ཐོག ད་ལྟའི་གནས་བབ་
དང་མ་འོངས་པའི་དགོས་མཁོ་ལ་ཆེད་དུ་དམིགས་པའི་རིག་པ་གསར་བ་ནང་
འདྲེན་དང་རང་གིར་བྱེད་པར་འབད་འབུངས་ལྷོད་མེད་བྱེད་དགོས་པ་ལས།
ད་དུང་རང་གཞན་ཀུན་གྱི་དད་མོས་ཀྱི་དགོས་མཁོ་བསྐང་བའི་ཕྱིར་དུ་འཇིག་
རྟེན་ལས་འདས་པའི་གཏམ་གྱིས་མཁས་གྲུབ་ཆེ་གེ་མོ་བསྐལ་བ་དཔག་ཏུ་མེད་
པའི་སྔ་རོལ་ནས་སངས་རྒྱས་ཟིན་ཀྱང་གདུལ་བྱ་འདུལ་བའི་ཐུགས་བསྐྱེད་སྨོན་



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
ལམ་གྱིས་པཎྜིཏ་གང་དང་གང་གི་སྐྱེ་བ་བཞེས་པའི་ཕྲེང་བ་བཀོད་ནས་ད་ལན་
གྱི་སྐུ་ཐོག་འདི་ཡང་ངོ་མཚར་བའི་མཛད་པ་འདི་དང་འདི་ལྟ་བུ་ཟེར་ནས་རྣམ་
ཐར་གྱི་གླེགས་བམ་སྤེལ་བར་ཡིད་ཚིམ་སྟེ་འདུག་མི་རིགས་ཏེ། སྤྱིར་ཆོས་ཕྱོགས་
ལ་དམིགས་ཏེ་བརྗོད་ན། ཇི་སྐད་དུ། སྔོན་བྱོན་བླ་མའི་མཛད་པ་སྟེ། །ཕྱིས་བྱོན་
སློབ་མའི་ཉམས་ལེན་ཡིན་ཞེས་བརྗོད་པ་ལྟར་དགོས་གལ་མེད་པ་ག་ལ་ཡིན། །
རྣམ་ཐར་དག་ཏུ་ཆེ་བསྟོད་བྱས་པའང་རང་གི་གྲུབ་མཐའ་འམ་སློབ་བརྒྱུད་ཀྱི་
ལ་རྒྱུ་ཙམ་ཡིན་ཏུ་ཆུག་ཀྱང་ཆོས་ཀྱི་ཆེ་བ་དང་དང་བ་འདྲེན་པའི་ཆ་ནས་མ་་་
མཐའ་ཡང་མང་མང་ལ་དགེ་སྐུལ་སྡིག་སྤང་གི་དགེ་མཚན་རེ་ཡོད་པས་ན་ཆོས་
ལུགས་པས་དེ་དང་དེ་བཞིན་གྱི་བྱེད་སྟངས་ལ་མི་འགྲིག་ཅེས་བརྗོད་པ་གཏན་
ནས་མིན་ནོ། །དེ་ལྟ་བས་ན། གུས་ཕྲན་ཀྱང་གོང་ཞུས་ཀྱི་རྒྱུ་མཚན་ཤེས་ཐོག་ལོ་
ཡི་འཁོར་མོ་འགའི་རིང་དུ་དུས་རབས་ཉི་ཤུ་བའི་དུས་མགོར་བྱོན་པའི་མཁས་
དབང་དགེ་འདུན་ཆོས་འཕེལ་ཚང་གི་རྣམ་ཐར་ཐ་ཐུང་ལག་ཏུ་ཆུད་དོ་ཅོག་་་་
དང་ད་ཕན་པར་དུ་འཁོད་ཟིན་པའི་དགེ་འདུན་ཆོས་འཕེལ་གྱི་ཕྱག་རྩོམ་ཞིབ་
མོ་བློ་ཡིས་དཔྱད་ཁུལ་བྱས་ཤིང་དཔྱད་འབྲས་སུ་རློམ་པ་དེའང་བོད་ཀྱི་རིག་
གནས་ཀྱི་འདས་དང་ད་ལྟ་མ་འོངས་པའི་རྫ་སྣོད་གསུམ་དུ་ལོ་ཡི་འཁོར་མོ་དགུ་
ཡི་རིང་དུ་ཕབ་ཀྱིས་བསྙིལ་ཏེ་སྐལ་མཉམ་གསར་བུ་པའི་མདུན་དུ་བསྟབས་་་་
པར་ཡིན་ལགས། དགེ་འདུན་ཆོས་འཕེལ་ནི་བོད་ཀྱི་རིག་གནས་ཀྱི་སྣང་ཚུལ་
ཞིག་ཡིན་པས་ན། དེ་ལ་སྤྱིར་ཤེས་ལྡན་ཀུན་གྱིས་དོ་སྣང་བྱེད་རིན་ཡོད་ལ། ཡང་
སྒོས་སུ་གངས་ཅན་བོད་ཀྱི་སྲོལ་རྒྱུན་རིག་པ་རྒྱུན་འཛིན་དང་རིག་པ་གསར་བ་
ནང་འདྲེན་གྱི་ཁུར་ཕྲག་ཏུ་བཞེས་པའི་ཤ་རུས་ཅན་གྱི་གཞོན་སྐྱེས་རྣམས་ལ་་་་
དམིགས་ན། དགེ་འདུན་ཆོས་འཕེལ་ནི་མདུན་སྐྱོད་ལམ་དུ་བསླང་བའི་ལོ་རྒྱུས་



་་
---
དགེ་འདུན་ཆོས་འཕེལ།
ཀྱི་རྡོ་རིང་ཞིག་ཡིན་སྙམ། རྡོ་རིང་དེ་ནི་དྲན་གསོའི་ཕུང་པོ་ཞིག་ཡིན་ལ་ལམ་
སྟོན་གྱི་སྒྲོན་མེ་ཞིག་ཀྱང་ཡིན་སྙམ། བོད་རིག་གནས་གཤག་བཅོས་ཀྱི་འདྲ་དཔེ་
ཞིག་ཡིན་ལ་ལོ་རྒྱུས་རྒན་པོའི་བསླབ་གདམས་ཞལ་ལུང་མའང་ཡིན། བསམ་་་་
གཞིགས་ཀྱི་ཕུང་པོ་ཞིག་ཡིན་ལ་མདུན་སྐྱོད་ཀྱི་སྐུལ་མ་ཞིག་ཀྱང་ཡིན་སྙམ།
གཞུང་ཆེན་པོད་ལྔས་མཚོན་པའི་བོད་ཀྱི་སྲོལ་རྒྱུན་རིག་པ་དང་གསར་དར་་་་་
ཚན་རིག་ཏུ་བརྗོད་པའི་རིག་པ་གསར་བ་གཉིས་ཟུང་དུ་འབྲེལ་བ་ལས་ཀློང་དུ་
བརྡོལ་བའི་བསམ་བློ་ནི་སེང་གེ་དང་ཁྱུང་འདུས་པ་ལས་བྱུང་བའི་སེང་གེ་ཁྱུང་
གི་གཤོག་པ་ཅན་ཞེས་མི་མཐུན་ཕྱོགས་ལས་རྒྱལ་བའི་མཚན་མ་དང་ཀུན་ནས་
མཚུངས་ཏེ། སྲོལ་རྒྱུན་ཡོད་རྒུ་དགེ་མཚན་ཅན་དུ་མོས་ནས་སོ་ན་བསྡད་ན་མི་
རིགས་དེ་ཉིད་སྔོན་ཐོན་དུ་འགྲོ་བའི་སྐལ་བ་ནམ་ཡང་མེད་ལ། དེ་བཞིན་སྲོལ་
རྒྱུན་རྡོག་བརྫིས་བྱས་ཏེ་སྔོན་ཐོན་དུ་འགྲོ་བ་སྙམ་པ་དེའང་བྱིས་ཆུང་འཇའ་་་་
ཚོན་འཛིན་འདོད་པ་དང་ཀུན་ནས་མཚུངས་སྙམ། སྲོལ་རྒྱུན་རིག་གནས་དངོས་
སྟོབས་རིག་པ་དང་ཉམས་མྱོང་ཚད་མའི་སྒོས་སྙིགས་དོར་བཅུད་ལེན་བྱས་ཤིང་
རིག་པ་གསར་བའང་དེ་བཞིན་བླང་དོར་ཡོད་ཐོག་ཟུང་དུ་སྦྲེལ་ཚེ་གཟོད་མི་
རིགས་དེ་ནི་ནམ་ཡང་འཕེལ་རྒྱས་ཀྱི་གཏིང་ཤུགས་དང་སྔོན་དུ་ཕྱིན་པའི་་་་་
དམིགས་བུ་ཡོད་པ་ཡིན། གཏིང་ཤུགས་དང་དམིགས་བུ་གཉིས་ཕྱོགས་གཅིག་ཏུ་
འཛོམས་ཚེ་མི་རིགས་དེ་ནི་རེ་བ་ཅན་གྱི་མི་རིགས་ཤིག་ཡིན་ལ་མི་མཐུན་ཕྱོགས་
ལས་རྒྱལ་བའི་མཚན་མ་ཐོབ་པའི་མི་རིགས་ཤིག་ཀྱང་ཡིན་པར་སེམས། འདོར་
ལེན་བྱེད་པ་ལ་སྲོལ་རྒྱུན་གྱི་སྙིགས་རོ་དང་སྙིང་བཅུད་གང་ཡིན་ཞེས་ཤན་་་་་
འབྱེད་པའང་ལས་སླ་མོ་ཞིག་གཏན་ནས་མིན། མི་གཅིག་གི་ཤེས་ཚད་མཐའ་
ཅན་ཡིན་ལ། མི་རབས་གཅིག་གི་མྱོང་གྲུབ་ཀྱང་མཐའ་གཅིག་ཏུ་ཚད་མ་ཡིན་པ་



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
སུས་ཐག་གཅོད་ཐུབ། ཁ་རྩང་གངས་ཅན་བོད་དུ་བོན་ལུགས་སུ་སོང་བའི་བླ་རི་
བླ་ཤིང་བླ་མཚོ་ཞེས་རི་རྒྱ་ལུང་རྒྱ་བཞག་སྟེ་རྩིས་སྲུང་བྱེད་པ་འདི་ཀོ་ཆོས་་་་་་
ལུགས་རྨོངས་དད་ཀྱི་གད་སྙིགས་སུ་གཏོགས་པ་མཐོང་ནས་དམོད་པ་བྱེད་་་་
པའང་། དེ་རིང་ཁོར་ཡུག་སྲུང་སྐྱོབ་ཐད་ལ་དམིགས་ན་སྐྱེ་འཕེལ་དོ་མཉམ་གྱི་
རྒྱན་དུ་སོང་བས་ཤེས་ལྡན་ཀུན་གྱིས་བསྔགས་བརྗོད་བྱེད་ཡུལ་དུ་གྱུར་བ་ལྟ་བུ་
དང་། དེ་བཞིན་སངས་རྒྱས་ཆོས་ལུགས་ཀྱི་རྩ་བའི་བསམ་པ་འགྲོ་བ་མི་རིགས་
ཡོངས་ལ་དམིགས་ནས་བརྗོད་ན་འཛམ་གླིང་ཞི་བདེ་ཡོང་བའི་གཞིར་སོང་་་་་
གཤིས། དགེ་མཚན་བླ་ན་མེད་པ་ཞིག་ཡོད་ལ། བྱེ་བྲག་མི་རིགས་ཤིག་ལ་་་་་
དམིགས་ནས་བརྗོད་ན་རྗེས་ལུས་ཀྱི་སྒྲོག་ཏུ་ཚུད་པའི་རྐྱེན་དུའང་འགྱུར་སྲིད་དེ།
བསམ་པའི་དཔལ་ཡོན་གྱི་སྨན་ཞིག་ཡིན་ལ། དངོས་པོའི་དཔལ་ཡོན་གྱི་་་་་
བགེགས་ཤིག་ཀྱང་ཡིན་སྲིད། དགེ་འདུན་ཆོས་འཕེལ་གྱིས་ཤེས་རབ་རལ་གྲི་རྣོ་
གཉིས་མ། གཅིག་གི་ཟླ་ལ་གཅིག་ཀྱང་སླེབས་པར་ངེས་ཞེས་གསུངས་པ་ལྟར། །
གཞི་གཅིག་ལ་དགེ་མཚན་དང་ཉེས་དམིགས་ཀྱི་ཆ་གཉིས་ཀ་ཡོད་པས་ན། དགེ་
མཚན་དེ་དམིགས་ཚེ་ལེན་དགོས་པ་འདྲ་ལ་ཉེས་དམིགས་ཤིག་མཐོང་ཚེ་འདོར་
དགོས་པའང་འདྲ་བས་ལག་ཏུ་འདེབས་པ་ཤིན་ཏུ་དཀའ། རྒྱ་ཡི་མི་རིགས་ཀྱི་
རིག་གནས་འཛིན་སྐྱོང་སྤེལ་གསུམ་ལ་བལྟས་ན། ལྔ་བཞི་ལས་འགུལ་གྱིས་སྲོལ་
རྒྱུན་གྱི་བཙན་རྫོང་གཏོར་ཏེ་མི་རིགས་དེ་ཉིད་དེང་རབས་ཅན་གྱི་ལམ་བུར་་་་
བསྐྱལ་རུང་། མི་རབས་གཅིག་གཉིས་སོང་རྗེས་སྲོལ་རྒྱུན་གྱི་གཞི་མ་གཏོར་་་་་
བརླག་གཏོང་བའི་ཤུགས་རྐྱེན་གྱིས་མི་རིགས་དེ་ཉིད་སྔོན་ཐོན་གྱི་གཏད་སོ་་་་
མེད་པའི་མི་རིགས་སུ་འགྱུར་ཉེན་ཆེ་ཞེས་མཁས་པ་ཕལ་མོ་ཆེས་སླར་ཡང་སྲོལ་
རྒྱུན་རིག་གནས་གཙིགས་སུ་འཛིན་དགོས་པའི་འབོད་སྐུལ་གཏོང་བ་དེའང་ང་



དགེ་འདུན་ཆོས་འཕེལ།
ཚོའི་མཐོང་ཆོས་སུ་གྲུབ་པ་ལྟར་རོ། །དེ་བཞིན་གངས་ཅན་བོད་ཀྱི་རིག་གནས་
འཛུགས་སྐྲུན་ཏེ་སྲོལ་རྒྱུན་དང་དེང་རབས་ཀྱི་འབྲེལ་བའི་ཐད་ཀྱང་ལྟ་ཚུལ་་་་
ཕྱོགས་རེ་ཅན་མང་དུ་འབྱུང་སྟེ། སྲོལ་རྒྱུན་རིག་པའི་ནུ་ཞོས་སྐྱེད་བསྲིང་བྱས་
པའི་མཁས་པ་རྣམས་ཀྱིས་འོད་སྟོང་འབར་བའི་བཅུ་ཕྲག་རིག་པའི་གནས་ཞེས་
དེ་ཉིད་རྐྱང་པ་འཛིན་སྐྱོང་སྤེལ་གསུམ་བྱས་པས་ཆོག་ལ། དེར་མ་འདུས་པ་དང་
མ་འཛོམས་པ་གཞན་གསར་གཏོད་ཅིག་ཅི་ཡང་མི་དགོས་ཞེས་འུ་ཚུགས་ཀྱི་་་་
བཙན་རྫོང་ལ་སྐྱབས་བཅོལ། རྒྱ་ཡིག་གཙོ་བོར་བྱས་ཤིང་ཞོར་དུ་བོད་ཀྱི་སྐད་
ཡིག་སྦྱངས་པ་ཙམ་བྱས་ཏེ་འཚར་ལོངས་བྱུང་བའི་རིག་གནས་པ་རྣམས་ཀྱིས་
སྲོལ་རྒྱུན་རིག་གནས་དང་ཁྱད་པར་དུ་ཐུན་མིན་ནང་རིག་པ་ལ་ཆ་རྒྱུས་གཏིང་
ཟབ་མེད་པའི་རྐྱེན་གྱིས། སྲོལ་རྒྱུན་རིག་གནས་ཆོས་ལུགས་ཀྱི་ཡིག་ཆ་ཁོ་ནར་
དམིགས་ཏེ་དེང་རབས་ཅན་དུ་འགྱུར་བ་ལ་ཕན་ཐོགས་ཆེར་མེད་པས་རིག་པ་
གསར་བ་ཁོ་ནར་ཞེན་ཅིང་ཆགས་ལ། སྲོལ་རྒྱུན་དང་དེང་རབས་ཀྱི་རིག་པ་་་་
ཕྱོགས་གཉིས་ལ་མཁྱེན་རྒྱ་མི་དམན་པའམ་ཡང་ན་ཕྱོགས་གང་རུང་ཞིག་སྒྲོ་་་་
འདོགས་ཆོད་པའི་མཁས་པ་མིག་རྒྱང་ཅན་རྣམས་ཀྱིས་སྙིགས་དོར་བཅུད་ལེན་
བྱེད་དགོས་ཞེས་སུ་སྨྲས། སྙིགས་དོར་བཅུད་ལེན་ཞེས་པ་ནི་བརྗོད་སླ་ཞིང་ལག་
ཏུ་ཐེབས་དཀའ་བ་གོང་དུ་ཞུས་ཟིན་པ་ལྟར་ཡིན་ལ། དགེ་འདུན་ཆོས་འཕེལ་ནི་
སྲོལ་རྒྱུན་རིག་པའི་ནུ་ཞོས་གསོས་པའི་མཁས་པ་ཞིག་ཡིན་པས་གཞན་དང་་་་
གཞན་ལྟར་སྲོལ་རྒྱུན་ལ་ཞེན་ཅིང་ཆགས་པའི་རྒྱུར་མ་ཚུད་པ་དེ་ལ་ཁ་ཕྱིར་་་་་
འཁོར་ཏེ་དོགས་སློང་བྱེད་ཕོད་ལ། དུས་རབས་ཀྱི་རྗེས་སུ་ལུས་པའི་ཆ་ལ་འཛེམ་
མེད་ངོ་རྒོལ་གྱི་མདུང་རྩེའང་སྤྲོད་ནུས། དེང་རབས་རིགས་པ་ལ་དཔྱད་མེད་ཨ་
གསར་གྱི་འཛུམ་མདངས་མི་སྟོན་པར་དངོས་སྟོབས་རིག་པས་བརྟག་ཅིང་་་་་



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
དཔྱད་རྗེས་གཟོད་དང་ལེན་གྱི་ཆོ་ག་གཞོལ་མཁན་ཞིག་ཡིན། དགེ་འདུན་ཆོས་
འཕེལ་ལ་དེ་ལྟར་གྱི་ཁྱད་ཆོས་མངའ་བ་ནི་སྤྱིར་སྔོན་སྦྱོང་གི་མཐུ་སྟེ་ནང་གི་རྒྱུ་
རྐྱེན་ལ་རག་ལས་ལ། བྱེ་བྲག་རང་འཚར་ལོངས་བྱུང་སའི་དུས་རབས་དང་ཁོར་
ཡུག་སོགས་ཕྱིའི་ཆ་རྐྱེན་ལའང་ཐུག་ཡོད། དེས་ན་དགེ་འདུན་ཆོས་འཕེལ་ཐུན་
མིན་གྱི་རིན་ཐང་ལྟ་བ་དང་མི་ཚེའི་ལྟ་ཚུལ་དེ་ལས་འཕྲོས་པའི་མིག་རྒྱ་དང་་་་
མིག་རྒྱང་བཅས་ནི་སྟེས་དབང་དུ་བྱུང་བ་མ་ཡིན་པར། བོད་ཀྱི་རིག་གནས་ཀྱི་
སྣང་ཚུལ་ཞིག་ཏུ་གྲུབ་ལ། བོད་ཀྱི་རིག་གནས་འཛུགས་སྐྲུན་གྱི་རིགས་པའི་་་་་
གཞུང་ལུགས་ཀྱི་མཐོ་ཚད་ནས་ཞིབ་འཇུག་བྱས་ན་གཟོད་ཤ་ཁྲག་གདོས་བཅས་
ཀྱི་དགེ་འདུན་ཆོས་འཕེལ་ལས་རིག་གནས་རང་བཞིན་གྱི་དགེ་འདུན་ཆོས་་་་་
འཕེལ་ལ་ཁ་ཕྱོགས་ཐུབ། དེ་ལ་ཁ་ཕྱོགས་ཏེ་ཞིབ་འཇུག་གི་ཆོ་ག་གཞོལ་ཐུབ་ན་
བོད་རིག་གནས་སྤྱིའི་ཟླ་གཞོན་ཐོག་གི་དགེ་མཚན་གྱི་དཀར་ཆ་དང་ཉེས་སྐྱོན་
དུ་འགྱུར་བའི་ནག་ཆའང་རིམ་བཞིན་ངོས་འཛིན་ཐུབ་སྙམ། ཆོ་ག་དེ་ཉིད་་་་་
གཞོལ་ཡུལ་ནི་དགེ་འདུན་ཆོས་འཕེལ་གྱི་བསམ་བློ་དང་བསམ་བློ་དེ་ཉིད་་་་་་
འབྱུང་བའི་ཉེར་ལེན་གྱི་རྒྱུ་དང་ལྷན་ཅིག་བྱེད་རྐྱེན་གྱི་རྒྱུ་སྟེ་དུས་རབས་ཉི་ཤུ་
པའི་དུས་མགོའི་བོད་ཀྱི་རིག་གནས་དང་རྒྱ་དཀར་ནག་སོགས་ཕྱི་ཕྱོགས་ཀྱི་
རིག་གནས་དག་ཡིན། ཆོ་ག་དེ་ཉིད་གཞོལ་ཡུལ་དངོས་ནི་སྟོན་པ་སངས་རྒྱས་
ཀྱིས། ང་ཉིད་ཡི་གེའི་གཟུགས་སུ་སྣང་ཞེས་གསུངས་པ་ལྟར། དགེ་འདུན་ཆོས་
འཕེལ་གྱི་ཤུལ་བཞག་བརྩམས་ཆོས་ཡོད་རིགས་དང་ཕྱིས་བྱོན་རྗེས་རབས་པས་
བྲིས་པའི་རྣམ་ཐར་དང་དཔྱད་བརྗོད་ཡིག་རིགས་སོགས་ཡིན། དེ་ལྟ་བས་ན་
གུས་པས་སྐབས་སུ་བབ་པར་དགེ་འདུན་ཆོས་འཕེལ་མི་ཚེའི་ཧྲིལ་བོའི་བྱུང་་་་་
རིམ་གྱི་འགྲོས་དང་བསྟུན་དཔྱད་བརྗོད་ཀྱི་སོར་མོ་འདེགས་པ་ལས། དགེ་་་་་
E



དགེ་འདུན་ཆོས་འཕེལ།
འདུན་ཆོས་འཕེལ་གྱི་འཁྲུངས་དུས་འཁྲུངས་ཡུལ་བླ་མ་གང་དག་བསྟེན་པ་དང་
སློབ་མ་ཇི་ལྟར་སྐྱོང་བ་ལྟ་བུ་སྲོལ་རྒྱུན་གྱི་རྣམ་ཐར་འབྲི་བའི་བརྗོད་རིམ་ལས་
འགོངས་ཏེ་རིག་གནས་རང་བཞིན་གྱི་དགེ་འདུན་ཆོས་འཕེལ་གྱི་སྣང་བརྙན་
ཞིག་གསལ་བར་བྱ་སྙམ་མོ། །དེ་ཡང་གཟུར་གནས་མཁས་པ་དག་གི་སྣང་ངོར་
དགེ་འདུན་ཆོས་འཕེལ་ནི་བོད་ཀྱི་ལོ་རྒྱུས་ཐོག་ཏུ་སྔོན་བྱོན་མ་མྱོང་ལ་སླད་ནས་
ཀྱང་འབྱོན་པ་དཀོན་པའི་ཚད་དུ་གདེང་འཇོག་ཡོད་ཀྱང༌། གྲུབ་མཐའི་ལ་རྒྱ་
སྲུང་བའི་མཁས་པའི་མདུན་སར་གདེང་འཇོག་དེ་ནི་མ་བརྟག་མ་དཔྱད་ཀྱི་་་་
བབ་ཅོལ་དུ་འགྱུར་སྲིད་ལ། དེ་བཞིན་ཁོ་བོས་ཀྱང་དགེ་འདུན་ཆོས་འཕེལ་ལ་
དཔྱད་པ་གཏོང་བའི་གཞི་མའང་གཟུར་གནས་ཤིག་ཏུ་ཡིན་ཁུལ་བྱས་མོད་ཀྱང་།
གཞན་ངོར་བྱིས་པའི་བླ་རྡོལ་དུ་སྣང་སྲིད་པས་ན་མཐའ་གཅིག་ཏུ་འདི་ནི་་་་་
བདེན་གྱི་གཞན་དག་གཏི་མུག་གོ་སྙམ་པའི་ཁས་འཆེས་ནི་རྨི་ལམ་ཙམ་ཡང་་་
ཡོད་མ་མྱོང་ངོ༌། །
གཉིས་པ། རིག་པ་འབྱུང་བའི་གནས་ཀྱི་བྱིན་མཐུ་ལས། །
ཐོས་བསམ་རྒྱ་ཆེར་འཚོལ་བའི་གཞི་མ་བཏིངས། །
སྤྱི་ལོ་༡༩༠༣ལོ་ནི་གངས་ཅན་བོད་ལ་དམིགས་ན། དབྱིན་ཇིས་བོད་ལ་
བཙན་འཛུལ་ཐེངས་དང་པོ་བྱེད་འགོ་ཚུགས་ནས་ལོ་ཡི་འཁོར་མོ་བཅོ་བརྒྱད་
སོང་རྗེས་གམ་འབྲས་མཐའ་མཚམས་སུ་དབྱིན་ཇིའི་དམག་གིས་སླར་ཡང་་་་
བཙན་འཛུལ་བྱས་སྟབས་བཀའ་བློན་བཤད་སྒྲ་བ་གནས་དབྱུང་བཏང་བའི་ལོ་
ཡིན་པས་ཅི་ནས་ཀྱང་བཀྲ་ཤིས་པའི་ལོ་ཞིག་ཏུ་ངོས་འཛིན་མཛད་དཀའ་བ་་་་



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
ལྟར་སྣང་མོད། འོན་ཏེ་བགྲང་བྱ་ལོ་ཡི་འཁོར་མོ་བཅུ་ཕྲག་འགའ་འདས་རྗེས་འོ་
སྐོལ་ཕྱི་རབས་པས་གཟོད་ཤེས་རྟོགས་ཐུབ་པ་སྟེ། ལོ་འདི་ནི་བོད་ཀྱི་ལོ་རྒྱུས་་་་
དེབ་ཐེར་ནང་དུ་བསུབ་ཐབས་མེད་པའི་ལེའུ་ཚན་ཞིག་ཏུ་གྱུར་འདུག་སྟེ། ལོ་
འདིའི་སྤྱི་ཟླ་༤ཚེས་༢༠ ཉིན་ཡུལ་མདོ་སྨད་རེབ་གོང་རིག་པའི་འབྱུང་གནས་
ཞེས་གྲགས་པའི་ཞོ་འོང་དཕྱི་རུ་འབོད་པའི་གྲོང་སྡེར་ཡབ་སྔ་འགྱུར་གསང་་་་་
སྔགས་རྙིང་མའི་རྣལ་འབྱོར་བ་ཆེན་པོ་རྡོ་རྗེ་རྒྱལ་མཚན་ནམ་ཨ་ལགས་རྒྱལ་པོ་
དང་ཡུམ་ཨ་ནེ་བ་རྡོའམ་པདྨ་སྐྱིད་ཅེས་བྱ་བའི་ཁྱོ་ཤུག་ཟུང་ལ་མཚན་རིག་་་་
འཛིན་རྣམ་རྒྱལ་ཞེས་གསོལ་བའི་བུ་ཞིག་བཙས་པ་དང་། ཕྱིས་སུ་བུ་དེ་ཉིད་་་་
དགེ་འདུན་ཆོས་འཕེལ་ཞེས་བརྗོད་དེ་བོད་ཀྱི་ལོ་རྒྱུས་ཐོག་ཏུ་སྔོན་བྱོན་མ་མྱོང་
ལ་ཕྱིས་ཀྱང་འབྱོན་པ་དཀའ་བའི་མཁས་པ་ཞེས་གདེང་འཇོག་བྱེད་ས་ཞིག་ཏུ་
གྱུར་ལ། བོད་ཀྱི་རིག་གནས་ཀྱི་འཕེལ་རིམ་ནང་དུ་ཀུན་གྱིས་ཕྱིས་མིག་འཕེན་
རིན་མཆིས་པའི་མི་སྣ་ཞིག་ཏུ་གྱུར་བས་ན། སྤྱིར་བཏང་བའི་ལོ་འདི་ལ་སྤྱིར་་་
བཏང་མིན་པའི་རྒྱ་ཞིག་བཏབ་པའོ། །
དགེ་འདུན་ཆོས་འཕེལ་རང་གི་ཞལ་ནས། ང་ཆུང་དུས་དཔེ་མི་སྲིད་པའི་
འཚུབས་པོ་དང་ངན་པོ་ཡོད། ཡབ་སྔགས་འཆང་གིས་མནན་པ་བཏབས་པའི་
སྒྲུབ་ཁང་དང་། ལྕགས་སླང་ནང་ལིང་ག་ཕུར་པ་བཏབས་པ་མང་པོ་འདུག་པས།
ཡབ་ཀྱིས་ཐོ་ཅོ་བྱས་འདུག་ཅེས། སྒྲུབ་ཁང་ཚང་མ་ཁ་ཕྱེས། ལིང་གའི་སྙིང་ཕུར་
ཚང་མ་བཏོན་པ་ཡིན་ཞེས་གསུངས་པ་ལྟར། སྤྱིར་བྱིས་པ་འཚུབས་པོ་དང་པྲ་
ཚག་ཅན་ལ་སྐྱེས་སྟོབས་ཀྱི་དཔལ་ཡོད་ལ་མགོ་བདེ་དྲན་འཕྲུལ་གྱི་རིག་པ་མྱུར་
པོའང་ཡོད། གལ་སྲིད་དེ་ལ་ཡང་དག་པའི་སློབ་གསོ་ཐོབ་ཐུབ་པ་ཞིག་ཡིན་ཚེ།
ཕལ་ཆེར་མི་འཇོན་ཐང་ཅན་ནམ་ནུས་ལྡན་ཅན་ཞིག་ཡོང་ཐུབ། ཞི་འཇམ་ཆོས་



དགེ་འདུན་ཆོས་འཕེལ།
E
ཀྱིས་ཐུལ་བའི་ཁོར་ཡུག་ལས་བྱུང་བའི་མི་མང་ཆེ་ཤོས་ལྷན་ཅིག་བྱེད་རྐྱེན་དེ་
ལས་ཞི་ཞིང་དུབ་པའི་གཤིས་ཀ་ཆགས། དགེ་འདུན་ཆོས་འཕེལ་ནི་སྔོན་སོང་
སྐྱེས་ཐོབ་ཀྱི་རྒྱུ་བཙན་པས་སྐྱེས་ཆེན་གཞན་ལྟར་བྱིས་པའི་དུས་སུ་ཞི་ཞིང་དུབ་
པའི་གཤིས་ཀ་མེད་པར། བྱ་དངོས་མཚར་སྣང་ཅན་ལ་རྟོག་ཞིབ་དང་དྲན་ཚད་
ལག་ཏུ་ལེན་ཕོད་པའི་གཤིས་ཀ་མཚུབས་པོ་ཡོད་སྟབས། སྔགས་ལུགས་སུ་སོང་
བར་ཀུན་གྱིས་སྒུལ་ཕོད་པ་ལྟ་ཅི། ཉེ་དྲུང་དུའང་གང་བྱུང་བཅར་སྲོལ་མེད་པའི་
མནན་པ་བཏབས་པའི་སྒྲུབ་ཁང་ཁ་ཕྱེས་ཤིང་། ལིང་གའི་སྙིང་ཕུར་སོགས་ཀྱང་
བཏོན། དེ་ལྟ་བུའི་གཤིས་ཀ་ནི་ང་ཚོས་དེ་རིང་དགེ་འདུན་ཆོས་འཕེལ་ལ་ཞིབ་
འཇུག་བྱེད་དུས་ཤེས་རྟོགས་བྱུང་བ་སྟེ། དེ་ནི་ཁོང་ཉིད་ཕྱིས་སུ་མི་ཚེའི་ཀྱག་་་་
ཀྱོག་ལམ་དུ། ཆོས་དང་འཇིག་རྟེན་གང་གི་ཐད་ལའང་བདེན་དོན་མཐའ་་་་
འཁྱོངས་ཀྱི་སླད་དུ། ཐུགས་གཟུར་བོར་གནས་པའི་རིགས་ལམ་ཟབ་མོས་ཆེ་བ་
དང་མཐོན་པོ་བཙན་པོ་དྲག་པོ་མཁས་པ་སོགས་ལ་ཕོག་ཐུབ་ཏུ་འབྱུང་བའི་་་
འཛེམ་ཟོན་རྒྱབ་ཏུ་བསྐྱུར་ཏེ་རང་གི་ལྟ་བ་དང་རིག་པའི་འཆར་ཚུལ་རྗེན་པ་
བཏོན་ནས་ཕྱི་རབས་སྐྱེ་བོའི་བློ་མིག་ཕྱེ་བའི་ཐབས་ཚུལ་ཟོལ་མེད་མཛད་ཐུབ་
པ་དང་། ཁྱད་པར་དུ་བོད་ཀྱི་སྲོལ་རྒྱུན་ལ་ཁ་ཕྱི་བལྟོས་སུ་དོགས་སློང་དང་ཆོས་
སྲིད་ཟུང་འབྲེལ་གྱི་ཉེས་དམིགས་ཀྱི་ཆ་ལ་ངོ་རྒོལ་གྱི་དར་ཆ་བསྒྲེང་ཕོད་པའི་
ཉེར་ལེན་གྱི་རྒྱུར་གྱུར་པ་དང་། ཁོང་ཉིད་སྔོན་བྱོན་མཁས་པ་སྐར་ཚོགས་ལྟ་་་
བུའི་ཁྲོད་ཐོ་རེངས་སྐར་མ་འོད་ཆེན་དུ་གྱུར་ཏེ་འཛམ་གླིང་རིགས་པའི་དཔའ་
བོའི་མཚན་སྙན་གྱི་ཅོད་པན་མངའ་གསོལ་ཐུབ་པའི་ཆེས་ཐོག་མའི་རྒྱུ་ཡིན་་་་་
པའང་གོ་ཐུབ་བོ། །
ཡུལ་རེབ་གོང་གསེར་མོ་ལྗོངས་ནི་སྔ་འགྱུར་རྙིང་མ་བ་དང་རི་བོ་དགེ་་་་
10



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
ལྡན་པའི་བསྟན་པ་གཉིས་ཆ་ལྷག་ཏུ་དར་བའི་གནས་ཤིག་ཡིན་པ་དང་། སྲིད་
ཀྱི་ཡོ་ལང་གིས་བསྟན་པ་རྣལ་མ་ལ་བསླད་ཆེར་མ་བཞུགས་པ་སོགས་ཀྱི་རྐྱེན་
གྱིས་ཕྱོགས་འདིའི་མི་དག་གྲུབ་མཐའ་ལ་རྒྱ་རྩོད་པ་ལྟ་བུའི་ནང་ཁུལ་གྱི་འགལ་
བ་ཛ་དྲག་བྱུང་མྱོང་བའི་ལོ་རྒྱུས་མེད། སྟོན་པ་གཅིག་གི་བསྟན་པར་དམིགས་ཏེ་
ཕྱོགས་གཉིས་ཆར་དད་པ་བྱེད་ཅིང་ཅུང་རང་མོས་སྒོས་གྲུབ་མཐའ་གང་རུང་
ལ་བཞུགས་ཀྱང་ཆོག་པ་ཞིག་ཡིན། འདི་ནི་སྤྱིར་བཏང་གི་ཆ་ནས་བསྟན་སྲིད་
གཉིས་ཉ་ཉུང་མཉམ་བསྲེས་མ་བྱས་པར་གོའུ་ཏཱ་མའི་བསྟན་པ་རྣལ་མ་ལ་་་་་
བསླད་མ་ཞུགས་པ་སྟེ། དམ་པའི་ལྷ་ཆོས་དང་འཇིག་རྟེན་མི་ཆོས་གཉིས་ཀྱི་་་་
འགལ་བ་ཅུང་ཐག་གཅོད་ལེགས་པོ་ཞིག་ཡོང་ཡོད་པའི་རྒྱུ་མཚན་གྱིས་ཡིན་་་་་
སྙམ་ཏེ། མཁས་དབང་ཉན་ཤུལ་མཁྱེན་རབ་འོད་ཟེར་གྱིས། ཆོས་ལྡན་རྒྱལ་ཁབ་
འཇིག་རྟེན་ཀུན་ལ་ཡོད། །ཆོས་སྲིད་ཟུང་འབྲེལ་བོད་ཀྱི་ཡུལ་དུ་དར། །ཆོས་ལྡན་
ཙམ་གྱིས་རྒྱལ་སྲིད་མི་ཉམས་ཀྱང་། །ཟུང་དུ་འབྲེལ་བས་གཉིས་ཀའི་ནུས་པ་ཤོར། །
ཞེས་བརྗོད་པའི་དགོངས་གནད་ཀྱང་འཇིག་རྟེན་ལས་འདས་པའི་ཆོས་ལ་་་་་་
འཇིག་རྟེན་གཉེར་བའི་སྲིད་ལུགས་ཀྱིས་དཀྲུགས་པ་དང་། འཇིག་རྟེན་པའི་་་
སྲིད་ལུགས་ལ་འཇིག་རྟེན་ལས་འདས་པའི་ཆོས་ཀྱི་སྒྲོག་ཏུ་ཚུད་པ་སོགས་་་་
གཏིང་ཟབ་ཅིང་རྙོག་འཛིང་སྣེ་དྲ་ཅན་གྱི་གནས་ཚུལ་དེ་ཉིད་བསྟན་པ་དང་།
ཡིག་རྨོངས་དང་རྨོངས་དད་ཅན་གྱིས་གང་བའི་ཡུལ་ལ་བླུན་པོའི་ཆུ་སྣ་ག་ཁྲིད་
ཅེས་བརྗོད་པའི་དཔེ་ལྟར། རང་གི་དད་མོས་བྱེད་པའི་གྲུབ་མཐའ་ཁོ་ན་ལེགས་
ཀྱི་གཞན་ནི་དམོད་པའི་གནས་སུ་རྩིས་པ་ལྟར་མཐུན་འགྲིག་དང་ཞི་བདེའི་་་་
ངང་གྲུབ་མཐའི་བར་གྱི་འབྲེལ་བ་བཞག་རྒྱུ་ཤིན་ཏུ་ཁག་པོར་སྣང་། རེབ་གོང་
ཕྱོགས་ནི་བོད་ཀྱི་རིག་གནས་ཀྱི་ཞིང་ས་གཤིན་པོ་ཡིན་པའི་ཁར་ཕྱི་ཡུལ་དང་



E
དགེ་འདུན་ཆོས་འཕེལ། །
འབྲེལ་བའི་སྒོ་ལྕགས་དམ་པོར་རྒྱག་མེད་པའི་གནས་ཤིག་ཡིན་ཏེ། ཞབས་་་་་་
དཀར་ཚོགས་དྲུག་རང་གྲོལ་གྱི་ཞལ་ནས། རེབ་གོང་གསེར་མོ་ལྗོངས་ཞེས་བྱ་་་
བའི་སའི་ཆ་མི་རྣམས་རང་བཞིན་གྱིས་རྣམ་རིག་བཀྲ་ཞིང་དཔའ་རྩལ་ཆེ་བ། ལྷ་
བཟོ་དང་སྨན་རྩིས་སོགས་རིག་གནས་མཁས་ཤིང་། ཆོས་ཕྱོགས་ལ་དགའ་བའི་
ཡུལ་གྲུ་ཆེན་པོ་མང་པོ་ཡོད་ལ་རོང་འབྲོག་གཉིས་ཀ་འཛོམས་པའི་ཡུལ་ཞོ་འོང་
ཞེས་བསྔགས་བརྗོད་བྱས་པ་བཞིན། ཡུལ་ཕྱོགས་འདིའམ་ཁྱད་པར་དུ་ཞོ་འོང་
ཕྱོགས་སུ་སྔ་འགྱུར་རིང་ལུགས་འཆང་བའི་གོས་དཀར་ལྕང་ལོའི་སྡེ་དར་ཡོད།
དེ་ཡང་གོས་དཀར་ལྕང་ལོའི་སྡེ་དང་རབ་བྱུང་ངུར་སྨིག་གི་སྡེ་ནི་བསྟན་པའི་
སྒོར་ཞུགས་པའི་ཆོས་ལུགས་པ་ཞིག་ཡིན་པའི་ཆ་ནས་ཁྱད་པར་མེད་ཀྱང་། ཁྱིམ་
དུ་བཞུགས་པ་དང་ཁྱིམ་ལས་བྲལ་བའི་ཆ་ནས་ཁོར་ཡུག་ལ་ཤུགས་རྐྱེན་ཐེབས་
ཚུལ་ཁྱད་པར་ཆེ་སྟེ། ཁྱིམ་བཞུགས་ཅན་ནི་དོན་དུ་ཁྱིམ་ཚང་དེའི་རིག་གནས་པ་
ཞིག་ཡིན་པས་ན་ཁོང་གི་བྱ་བ་བྱེད་སྤྱོད་དང་ཟ་ཉལ་འགྲོ་འདུག་ཕྱོགས་གང་
རུང་ནས་ངང་ངམ་ཤུགས་ཀྱིས་ཁྱིམ་མི་དང་ཉེ་གནས་ཀུན་ལ་ཤུགས་རྐྱེན་ཐེབས།
དེ་ལྟར་ཁྱིམ་བཞུགས་ཅན་གྱི་སྔགས་པ་ཅི་ཚད་མང་ན་ཡུལ་དེ་ལ་རིག་གནས་ཀྱི་
ཤུགས་རྐྱེན་ཐེབས་ཚད་དེ་བས་ཆེ་ལ། ཡུལ་མི་ཀུན་གྱི་རིན་ཐང་ལྟ་བའང་སྔགས་
མང་རིག་གནས་ཀྱིས་འཇུག་ལྡོག་བྱེད་སྲིད། རབ་བྱུང་ངུར་སྨིག་གི་སྡེ་ནི་ཁྱིམ་
ལས་ཁྱིམ་མེད་དབེན་པའི་གནས་སུ་འདུ་འཛི་ལས་བྱོལ་བ་ཡིན་སྟབས་ཁྱིམ་་་་
ཞུགས་སྔགས་འཆང་གི་སྡེ་ལྟ་བུ་ཡུལ་མིའི་རིན་ཐང་ལྟ་བ་ལ་ཐད་ཀའི་ཤུགས་
རྐྱེན་ཐེབས་མི་ཐུབ། སྔགས་མང་རིག་གནས་ཀྱི་ཤན་ཞེས་པའང་སྤྱིར་ཀུན་གྱི་
སེམས་ལ་ཕན་པའི་ཆོས་ཏེ། དལ་འབྱོར་རྙེད་དཀའ། འཆི་བ་མི་རྟག ལས་རྒྱུ་
འབྲས། འཁོར་བའི་ཉེས་དམིགས། སྐྱབས་འགྲོ་སེམས་བསྐྱེད་བསྔོ་བ་སོགས་་་་
12



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
ཐུན་མིན་ནང་གི་རིག་གནས་ལས་མ་འདས་པས་རབ་བྱུང་གི་སྡེ་དང་ཁྱད་པར་
ཏིལ་འབྲུ་ཙམ་ཡང་མེད་པ་སྨོས་མེད་ཡིན་མོད་ཀྱང་། འདིར་བྱེ་བྲག་ཁྱད་པར་
འབྱེད་དོན་ནི་ཆོས་དེ་ཉིད་ཉམས་སུ་ལེན་མཁན་དང་གཞན་ལ་སྤེལ་བ་པོ་རང་
ཉིད་ཀྱི་ཚུགས་ཀ་སྟེ། ཆུ་བུར་མིག་གི་མཐོང་ཆོས་སུ་གྱུར་བའི་ཕྱི་ཡི་རྣམ་པས་
དབྱེ་བ་ཡིན། སྔགས་འཆང་ནི་ཁྱིམ་ཚང་འཁོར་བ་ཅན་ཡིན་པ་གཞིར་བྱས། །
འདོད་ཡོན་རྣམས་ལ་མི་སྤང་པའི་ཆ་ནས་སངས་རྒྱས་ཀྱི་བསྟན་པ་རིན་པོ་ཆེ་
ཉམས་སུ་ལེན་ཞིང་གཞན་ལ་སྤེལ་བར་བྱེད། ཅིག་ཤོས་ནི་འདུལ་བའི་ཁྲིམས་
ཀྱིས་བཅིངས་ཏེ་དབེན་གནས་ན་བསྟན་པ་འཛིན་སྐྱོང་སྤེལ་གསུམ་བྱེད་པ་ཡིན་
པས་མང་མང་ལ་ཤན་ཤུགས་ཐེབས་ཚུལ་མི་འདྲ། གཅིག་འདུ་འཛི་འཁོར་བར་
བཞུགས་པས་དེའི་རིག་གནས་ནི་དམངས་ཚོགས་རང་བཞིན་གྱི་རིག་གནས་སུ་
གྱུར་ལ། གཅིག་ནི་དེ་ལས་ལྡོག་སྟེ་འདུ་འཛི་དབེན་པར་ཞུགས་པས་དེའི་རིག་
གནས་ནི་སྙིང་བཅུད་རང་བཞིན་གྱི་རིག་གནས་ཀྱི་ཁོངས་སུ་གཏོགས་སྙམ།
དེ་བཞིན་དགེ་འདུན་ཆོས་འཕེལ་གྱི་ཕ་ཡབ་རྡོ་རྗེ་རྒྱལ་མཚན་ནམ་ཨ་་་་་
ལགས་རྒྱལ་བོ་ཚང་ནི་སྤྱིར་ཡུལ་ཕྱོགས་དེའི་སྔགས་འཆང་ཞིག་ཡིན་པ་དང་་་་
སྒོས་སུ་ཁོང་ནི་སྔ་འགྱུར་གསང་སྔགས་རྙིང་མའི་བརྟུལ་ཞུགས་ཀྱིས་ཡི་གེའི་་་་
འབྲི་ཀློག་དང་འདོན་ཆོས་སྤྱོད་ཀྱི་ཆོ་ག་ལ་རབ་ཏུ་མཁས་ཤིང་ཡུལ་དུས་དེར་
བྱབས་ཁྲུས་དུག་དབྱུང་སྲུང་ཟློག་མོ་རྩིས་སོགས་ཉམ་ཐག་འགྲོ་བ་ལ་སྨན་པའི་
ཐབས་ཚུལ་མངའ་བ་ཞིག་ཡིན་པ་དང་། ཕ་ནི་བུ་ཡི་མིག་དཔེ་ཡིན་ཞིང་བྱིས་
པའི་བློ་ངོར་ཕ་ནི་འཇིག་རྟེན་འདིར་འཚོ་བཞེས་ཀྱི་དགེ་རྒན་ཐོག་མ་ཡིན་ཞེས་
བརྗོད་པ་ལྟར། སྤྲུལ་སྐུ་ཡིན་ལ་སྔགས་འཆང་ཡང་ཡིན་པའི་ཕ་ཡབ་ནི་དགེ་་་་་
འདུན་ཆོས་འཕེལ་ཆུང་བྱིས་པའི་དྭངས་གཙང་གི་བློ་ཡི་ཤོག་དཀར་ངོས་སུ་་་
7.༡



དགེ་འདུན་ཆོས་འཕེལ།
ཐོག་མར་མི་ཚེའི་རི་མོ་འདེབས་མཁན་ཡིན། དེ་ལྟ་བུ་དམིགས་བསལ་གྱི་ཁོར་
ཡུག་ལས་བྱུང་བ་གཞིར་བྱས། དགུང་ལོ་བཞིའི་སྟེང་ནས་ཕ་ཡབ་དྲུང་དུ་བོད་
ཡིག་འབྲི་ཚུལ་དང་ཡི་གེའི་སྦྱོར་ཀློག་གི་དབུ་ཚུགས་ཤིང་། དགུང་ལོ་བདུན་གྱི་
སྟེང་དུ་བྱ་བཏང་ཞབས་དཀར་བའི་གདན་ས་གཡའ་མ་བཀྲ་ཤིས་འཁྱིལ་དུ་་་་
ཆོས་སྒོར་ཞུགས་ནས་དགེ་འདུན་བསྟན་པ་ཚང་གི་སྐུ་མདུན་དུ་ཅུང་བརྒྱུད་་་་
རིམ་ལྡན་པའི་སྒོས་བོད་ཡིག་གཟབ་གཤར་འབྲི་ཚུལ་དང་ཡི་གེ་སྦྱོར་ཀློག་གི་་་
རིམ་པ་ནས་འདོན་ཆོས་སྤྱོད་ཀྱི་རིམ་པ་ཐམས་ཅད་ཆ་ཚང་བར་བསླབས་པ་་་
དང་། ལྷ་རམས་པ་ཚུལ་ཁྲིམས་ཀྱི་མདུན་ནས་བོད་ཡིག་བརྡ་སྤྲོད་པའི་བསྟན་
བཅོས་སུམ་རྟགས་དག་གསུམ་དང་སྙན་ངག་རྒྱས་བསྡུས་མང་པོ་སྦྱངས་པ་དང་།
དགུང་ལོ་བཅུ་བཞིའི་སྟེང་གཙོས་རྒན་གྱའི་ཁ་གྱའི་གཏེར་སྟོན་བླ་མའི་དྲུང་དུ་
སྔ་འགྱུར་རྙིང་མའི་ཆོས་རྒྱུན་གྱི་དབང་ལུང་ཁྲིད་གསུམ་གང་མང་མནོས་པ་་་་
དང་ཀློང་ཆེན་སྙིང་ཐིག་ཆེན་པོའི་བདེ་སྟོང་ཟུང་གི་རྫོགས་རིམ་དང་འབར་་་་
འཛག་གཏུམ་མོའི་རྣལ་འབྱོར་ཟུང་འཇུག་གི་བོགས་འདོན་འཕྲུལ་འཁོར་་་་་
བཅས་ཕྱག་ཁྲིད་མན་ངག་བཞིན་དཔྱིས་ཕྱིན་པ་ཞག་བརྒྱ་ཕྲག་ཏུ་སྦྱངས་པ་་་་
དང༌། དགུང་ལོ་བཅོ་ལྔའི་ཐོག་མདོ་སྨད་བཤད་སྒྲུབ་བསྟན་པའི་འབྱུང་ཁུངས་
རྗེ་ཙོང་ཁ་བའི་ཞྭ་སེར་རིང་ལུགས་སུ་སོང་བའི་དྷི་ཚ་བཀྲ་ཤིས་ཆོས་སྡིངས་སུ་
ཕྱིན་ཏེ་དགེ་བའི་བཤེས་གཉེན་བིས་པ་འཇམ་དབྱངས་གྲགས་པ་ཚང་གི་ཞབས་
རྡུལ་གཙུག་གི་རྒྱན་དུ་བླངས་ཏེ་ཐོག་མ་བསྡུས་གྲྭ་ནས་ཚད་མ་རིག་པའི་གཞུང་
རྒྱ་མཚོ་ལྟ་བུ་དང་ཐུན་མོང་གི་རིག་གནས་ཉིན་མཚན་ཁོར་མོ་ཡུག་ཏུ་སྦྱངས་
བརྩོན་བྱས་པ་སོགས་བློ་རིག་ཧ་ཅང་བཀྲ་བའི་ཉེར་ལེན་གྱི་རྒྱུའི་ཀུན་མཐོང་་་་་
ངོས་སུ་ཕྱིའི་ཁོར་ཡུག་དང་སྦྱངས་བརྩོན་སོགས་ལྷན་ཅིག་བྱེད་རྐྱེན་གྱིས་་་་་
14



་་་་
དགེ་འདུན་ཆོས་འཕེལ་གྱི་རྟོགས་པ་བརྗོད་པ།
དོར་བྱས་པའི་ལེགས་འབྲས་སུ། བྱིས་པ་གཞན་དང་གཞན་ལས་ཁྱད་དུ་་་་་
འཕགས་ཏེ། དགུང་ལོ་དགུའི་སྟེང་བླ་མས་གང་གསུངས་ཐམས་ཅད་ལན་རེ་ཁོ་
ནས་ཚིག་དོན་ཆད་ལྷག་མེད་པར་ཐུགས་སུ་ཆུད་ཅིང་སྙན་ངག་གི་དཔེར་་་་་
བརྗོད་མཛད་པ་རྣམས་སྙན་པའི་ཚད་དུ་གྱུར་བ་དང་། དགུང་ལོ་བཅུ་གསུམ་
སྟེང་བྲིས་པའི་ཀུན་བཟང་འཁོར་ལོས་མཁས་རྒུའི་ཡིད་དབང་རབ་ཏུ་འཕྲོག་པ་
བྱེད་ཐུབ་པ་ལྟ་བུའོ། ། །
ཇི་སྐད་དུ། རྗེ་ས་པཎ་གྱིས། སྐྱེ་བ་ཕྱི་མར་བཅོལ་བ་ཡི། །ནོར་ལ་རང་ཉིད་
ལེན་དང་མཚུངས་ཞེས་གསུངས་པ་ལྟར། ཁོང་ནི་ཁམས་རྡོ་རྗེ་བྲག་གི་བླ་མ་་་་་
འཇིགས་མེད་བསོད་ནམས་རྣམ་རྒྱལ་ལམ་མདོ་མཁྱེན་བརྩེ་ཡེ་ཤེས་རྡོ་རྗེ་གང་
རུང་ཞིག་གི་སྤྲུལ་སྐུར་ངོས་འཛིན་མཛད་ཡོད་པ་བཞིན་སྐྱེ་བ་སྔ་མའི་བག་་་་་
ཆགས་སད་པས་སྐྱེས་སྟོབས་ཀྱི་ཤེས་རབ་ཕལ་དང་ཕལ་གྱིས་འགྲན་མི་བཟོད་
པ་ཞིག་ཡོད་ཐོག སྔ་ཕྱི་རིམ་བཞིན་བཤད་སྒྲུབ་གཉིས་ལས་སྒྲུབ་པའི་རྒྱལ་་་་
མཚན་མངོན་པར་མཐོ་བའི་སྔ་འགྱུར་གསང་སྔགས་རྙིང་མ་བའི་འདུ་གནས་
དང་བཤད་སྒྲུབ་གཉིས་ལས་བཤད་པའི་བ་དན་བླ་ལྷག་མཐོ་བའི་རི་བོ་དགེ་་་
ལྡན་པའི་འདུ་གནས་གཉིས་སུ་རྟག་སྦྱོར་དང་གུས་སྦྱོར་གྱི་བརྩོན་འགྲུས་ཀྱིས་
ལོ་ཡི་འཁོར་མོ་བཅུ་ལ་ཉེ་བའི་རིང་དུ་ཐོས་བསམ་བྱས་པ་འདི་ཕྱིས་སུ་དགེ་་་་
འདུན་ཆོས་འཕེལ་གངས་ཅན་རིག་བརྒྱའི་མཁའ་དབྱིངས་སུ་གསར་རྙིང་་་་་་
ཕྱོགས་གཉིས་ཀྱི་བཤད་དགོངས་ཀྱི་གཤོག་ཟུང་རྒྱས་ཏེ་བདེན་དོན་གྱི་གནམ་
འཕངས་གཅོད་ཐུབ་པའི་སྔོན་འགྲོའི་ཆ་རྐྱེན་དུ་གྱུར་རོ། །དེ་ལྟ་བུ་བཤད་་་་་
དགོངས་ཟུང་གི་རིག་པའི་ཁོ་ལག་བདོ་བ་འདི་ཕྱིས་སུའང་དགེ་འདུན་ཆོས་་་་
འཕེལ་གངས་ཅན་མཁས་བརྒྱའི་ཁྲོད་དུ་ཁ་ནང་བལྟོས་སུ་རང་རིགས་ཀྱི་སྲོལ་
15



དགེ་འདུན་ཆོས་འཕེལ།
རྒྱུན་རིག་གནས་སམ་ཁ་ཕྱི་བལྟོས་སུ་གཞན་གྱི་རིག་གནས་གང་ལའང་ཐུགས་
གཟུ་བོར་གནས་ཐུབ་པ་དང་། ཁ་ཕྱོགས་ཚད་བསམ་གཞིགས་ཀྱི་ནུས་པ་ཧ་ཅང་
ཆེ་བས་རང་གི་ཐུན་མིན་གྱི་བསམ་བློ་འདི་ཀོ་དུས་དང་ཁོར་ཡུག་གི་རྒྱུ་ལས་་་་་
འགོངས་ཏེ། ལྷམ་ལྷམ་བཀྲ་བའི་དགེ་མཚན་གྱིས་ཕྱུག་པའོ། །
སྤྱི་ལོ་༡༩༠༩ ལོ་སྟེ། འཇིག་རྟེན་འདི་རུ་ལྟེ་ཁྲག་འཕོས་ཏེ་ལོ་ཡི་འཁོར་མོ་
བདུན་ཙམ་ཕྱིན་པའི་བྱིས་ཆུང་དགེ་འདུན་ཆོས་འཕེལ་ལ་མཚོན་ན། འཇིག་་་
རྟེན་གྱི་སྡུག་བསྔལ་ཐོག་མར་མྱངས་པ་འཁུམས་ཏེ། ལོ་འདིའི་ནང་དུ་ཁོང་གི་ཕ་
ཡབ་ཨ་ལགས་རྒྱལ་བོ་འགོ་ནད་ཅིག་བྱུང་སྟེ་གཤེགས་སོང་བས། རྗེ་བཙུན་མི་ལ་
རས་པ་ཆུང་དུས་ལྟར་ཤུལ་དུ་བྱིས་པ་ཁོང་དང༌། གཅེན་མོ། མ་ཡུམ་བཅས་མ་
སྨད་གསུམ་ལས་མ་ལྷག ཕ་འཛོམས་མ་འཛོམས་དྲོ་སྐྱིད་ཁྱིམ་གྱི་འཚོ་བ་དུས་དེ་
ནས་མཇུག་རྫོགས་སོ། །
ཕ་ཡབ་དྲིན་པོ་ཆེའི་གཡའ་མ་བཀྲ་ཤིས་འཁྱིལ་དུ་ཡོད་པའི་མཆོད་གཞིས་
ནང་ཆེན་དང་མཆོད་རྒྱུན་སྐུ་ཡོན་ཐམས་ཅད་སྔར་དགོན་པ་དེས་གནང་བ་་་་
བཞིན་བདག་པོ་ལ་ཕྱིར་རྩིས་སྤྲོད་བྱེད་དགོས་པ་བྱུང་བས། མ་བུ་གཉིས་དེར་
སྡོད་དབང་མེད་པར་སླར་ཡང་གཅེན་མོས་འཁོས་ཀ་བཟུང་བའི་རང་ཁྱིམ་དུ་
ལོག་སྟེ་གཞིས་སྡོད་མི་བྱེད་ཐབས་མེད་བྱུང་། འཚོ་ཐབས་ཐད་ལ་སྔོན་ཡ་་་་
བཞུགས་སྐབས་དང་མི་འདྲ་བར་མཐུན་རྐྱེན་གྱིས་ཕོངས་པས་ལུས་སེམས་་་་་
གཉིས་ཆ་ནས་དཀའ་ངལ་ཆེན་པོ་མྱངས་སོ། །དེ་ཡང་དགེ་འདུན་ཆོས་འཕེལ་གྱི་
རྣམ་ཐར་རམ་རྒྱུས་ཡོད་རྣམས་ཀྱི་ངག་སྒྲོས་སུ་ཁོང་ཉིད་ཆུང་བྱིས་པའི་དུས་སུ་
ཕ་ཡབ་གཤེགས་རྗེས་རྗེ་བཙུན་མི་ལ་ལྟ་བུའི་སྡུག་བསྔལ་མྱོང་ཡོད་ཚུལ་མཐོང་
ཐོས་མེད་རུང་། ང་ཚོས་ཚོད་དཔག་བྱེད་ཐུབ་པ་ནི། ཁོང་འཚར་ལོངས་བྱུང་
，
16



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
རྗེས་འདི་ལྟར་གསུངས་ཡོད་དེ། དགའ་བར་མཐོང་ཚེ་དྲུང་དུ་འདུད་བྱེད་ཅིང་། །
སྡུག་པར་མཐོང་ཚེ་རྒྱང་ནས་ཡིབ་བྱེད་པ། །ཕལ་བའི་སྐྱེ་བོ་ཀུན་གྱི་ཆོས་ཉིད་
འདི། །སྔ་མོའི་དུས་ནས་ཁོ་བོས་ཤེས་པ་ལགས། །འབྱོར་བར་མཐོང་ཚེ་དྲུང་དུ་
འདུད་བྱེད་ཅིང་། །རྒུད་པ་མཐོང་ཚེ་རྒྱང་ནས་ཡིབ་བྱེད་པ། །ཕལ་བའི་སྐྱེ་བོ་་་
ཀུན་གྱི་ཆོས་ཉིད་འདི། །སྔ་མོའི་དུས་ནས་ཁོ་བོས་ཤེས་པ་ལགས། །ཞེས་པ་ལས་
གཞན་དང་གཞན་གྱིས་བཀུར་བར་བྱེད་པའི་ཕ་དྲིན་པོ་ཆེ་འདས་རྗེས་ཁོང་མ་
སྨད་ལ་འཇིག་རྟེན་འདིའི་མི་དང་མིའི་བར་གྱི་འབྲེལ་བའི་ཐད་ཡི་གར་མི་འོང་
པའི་རྣམ་པ་སྟེ། སྡུག་པར་གྱུར་ཚེ་གཞན་དང་གཞན་གྱིས་མཐོང་ཆུང་བརྙས་་་
བཅོས་ལྟ་ཅི། གཉེན་ཉེ་དང་སྔོན་སོང་གྲོགས་དག་གིས་ཀྱང་རོགས་དན་བྱེད་པ་
ཕར་བཞག་རྒྱང་ཐག་བཀྱེ་བའི་ཚུལ་བསྟན་པ་ལྟ་བུ་སྤྱིར་འཚོ་བའི་ཐད་ཀྱི་སྡུག་
བསྔལ་བྱུང་བ་མ་ཚད། ནང་སེམས་ཀྱི་སྡུག་བསྔལ་ཡང་མྱོང་བ་ཤུགས་ཀྱིས་གོ་
ཐུབ་བོ། །
རྐྱེན་ངན་གྲོགས་སུ་འགྱུར་བའི་དཔེ་ལྟར། ཆུང་དུས་ཀྱི་སྡུག་བསྔལ་འདིས་
དགེ་འདུན་ཆོས་འཕེལ་གྱི་གཤིས་ཀ་ལ་ཤུགས་རྐྱེན་ཐེབས་ཏེ། གཞན་ལ་མགོ་མི་
སྒུར་ཞིང་བདེན་དོན་ལ་ཐུག་ཚེ་རང་གི་གཅེས་པའི་ཚེ་སྲོག་ཀྱང་འབེན་དུ་་་་་
བཞག་ཕོད་པའི་བླ་མེད་ཀྱི་སྤོབས་པ་བྱུང་བ་མངོན། གལ་སྲིད་ཁོང་ལ་དེ་ལྟ་་་
བུའི་འཚོ་བའི་རྒྱུད་རིམ་མེད་ན། དམའ་རིམ་མང་མང་གི་འཚོ་བ་ལ་རྒྱུས་ལོན་
མེད་ཀྱང་ཁྲི་ཐོག་ཏུ་བཞུགས་པའི་ཆེ་བ་དང་བཙན་པ། དྲག་པོ་ལ་ངོ་བསྲུང་་་
མེད་ཁར་རྣག་ལ་བཙག་གིས་བརྟོལ་བའི་ཐེར་འདོན་དང་སྐྱོན་བརྗོད་ཀྱི་གཤིས་
ཀ་དང་སྤོབས་པའང་ཡོད་མི་སྲིད། གལ་སྲིད་ཁོང་ལ་དེ་ལྟ་བུའི་འཚོ་བའི་རྒྱུད་
རིམ་མེད་ན། རང་ཡུལ་ཁ་བ་ཅན་གྱི་མི་རྣམས་ལ། རང་གིས་ནུས་པའི་སྲི་ཞུ་ཅུང་



དགེ་འདུན་ཆོས་འཕེལ།
ཟད་སྒྲུབ་ཅེས་པའི་རང་རིགས་ལ་ཕན་པའི་བྱ་བཞག་གཉེར་བའི་འདུན་པ་་་་
ཡོད་མི་སྲིད་ལ། མཐའ་ཞུགས་བཙོན་དུ་ལྷུང་སྟེ་འཛམ་གླིང་ན་དཀོན་པའི་་་་་
བཻཌཱུརྱའི་བུམ་པ་རྡོ་བརྡབས་སོང་ཞེས་པའི་རེ་ཆད་ཀྱི་སྨྲེ་ངག་འདོན་མི་དགོས་
པར་སེམས་སོ། །
དགེ་འདུན་ཆོས་འཕེལ་གྱི་མ་ཡུམ་ནི་སྐབས་དེར་བོད་ཀྱི་བུད་མེད་ཁྲི་མ་ ་
འབུམ་གྱི་ནང་དུ་ཆེས་སྤྱིར་བཏང་བ་ཞིག་ཡིན་མོད། ཕ་འདས་རྗེས་བུ་ཡང་དེའི་
དམིགས་བྱ་ལས་མ་ལྡོག་པར་མུས་བཞིན་ཐོས་བསམ་གྱི་ལམ་བུར་ཤུགས་ཀྱིས་
བསྐུལ་བ་འདིས། དགེ་འདུན་ཆོས་འཕེལ་འཛམ་གླིང་རིག་པའི་དཔའ་བོར་གྱུར་
བའི་ཆེས་གལ་ཆེ་བའི་གཏིང་ཤུགས་སུ་སྣང་། གལ་སྲིད་ཁྱོ་ག་འདས་པའི་་་་་
མཚམས་སུ་མཐུན་རྐྱེན་ཕོངས་པའི་དབང་གིས་ཁོང་གིས་མུ་མཐུད་དུ་དགེ་་་་་
འདུན་ཆོས་འཕེལ་གཡའ་མ་བཀྲ་ཤིས་འཁྱིལ་དང་རང་སྡེ་ཐག་མི་རིང་བའི་་་་
སྒྲུབ་སྡེ་ཤེལ་དགོན་དང་། ཁྱད་པར་དུ་མདོ་སྨད་བཤད་སྒྲུབ་བསྟན་པའི་འབྱུང་
ཁུངས་ཏེ། ལུང་རིགས་དབང་ཕྱུག་སྒེའུ་སྟེང་བློ་བཟང་དཔལ་ལྡན་དང་བཀའ་
པོད་རྒྱ་མཚོའི་མངའ་བདག་ཤེ་བཞིན་དགེ་འདུན་བསྟན་རྒྱས་དང༌། མདོ་རྒྱུད་
རྒྱ་མཚོའི་མངའ་བདག་སྐལ་བཟང་རྒྱ་མཚོ་སོགས་ཉམས་རྟོགས་ཡོན་ཏན་གྱི་
ལུས་སྟོབས་དར་ལ་བབས་ཤིང་འཆད་རྩོད་རྩོམ་པའི་གཡུ་རལ་ཁུར་གྱིས་བརྗིད་
པའི་ལུང་རིགས་གད་རྒྱངས་སྒྲོག་མཁས་བཤེས་གཉེན་གདོང་ལྔའི་དབང་པོ་་་་
བཅུ་ཕྲག་ལྷག་བྱུང་བའི་གདན་ས་དྷི་ཚ་བཀྲ་ཤིས་ཆོས་སྡིངས་སུ་མ་བསྐྱལ་བར་
རང་ཡུལ་དུ་འདོན་ཆོས་སྤྱོད་ཙམ་གཉེར་བའི་གྲྭ་པ་སྤྱིར་བཏང་བ་ཞིག་ཏུ་གསོ་
སྐྱོང་བྱས་པའི་དབང་དུ་བཏང་ན། ང་ཚོ་བོད་ལ་འཛམ་གླིང་ན་དཀོན་པའི་་་་
བིཌཱུརྱ་ལྟ་བུ་མི་སྣ་ཞིག་ཡོད་མི་ཐུབ་པས་ན། བཅོ་ལྔའི་ཟླ་བར་མིན་པ་ཚེས་་་་་



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
གསུམ་ཟླ་བ་ལ་ཕྱག་འཚལ་དགོས་ཞེས་པའི་དཔེ་ལྟར། ཕྱོགས་འདི་ནས་་་་
དམིགས་ན་དགེ་འདུན་ཆོས་འཕེལ་གྱི་མ་ཡུམ་འདིའང་རླབས་ཆེ་བ་ཞིག་མ་་་་
ཡིན་ནམ། དེའང་དགེ་འདུན་ཆོས་འཕེལ་གྱི་རྣམ་ཐར་བདེན་གཏམ་བཅུད་ལེན་
དུ། དེར་ཕེབས་སྐབས་ཨ་ནེ་བ་རྡོས་དྲེའུ་ཞིག་ལ་མཁོ་ཆས་བཀལ་ནས་བཱ་ཡན་
སྟག་དཔོན་ཚང་ལ་ཕྱིན་ཏེ་དཔོན་ཚང་གི་མི་ཞིག་ལ་ལམ་འཁྲིད་དུ་བཅུག་ཅིང་
ག་ལེར་དྷི་ཚ་རི་ཁྲོད་དུ་འབྱོར་ནས་ཐོག་མར་མཁས་དབང་གསུང་རབ་རྒྱ་་་་
མཚོའི་ནང་ཆེན་གྱི་ཁྱམས་རྭ་གཡར་ནས་བཞུགས་སོ་ཞེས་བརྗོད་པ་བཞིན། མ་
སེམས་བུ་ལ་འཁོར་བའི་གཅེས་སྐྱོང་དང་རེ་ལྟོས་ནི་ཕྱིས་སུ་དགེ་འདུན་ཆོས་་་
འཕེལ་ནས། གཞོན་དུས་དགའ་བའི་ཆུང་མ་ངས་མ་བླངས། །རྒས་དུས་དགོས་
པའི་ནོར་རྫས་ངས་མ་བསགས། །སྤྲང་པོ་མི་ཚེ་ལྕགས་སྨྱུག་ལྷན་ཅིག་ཏུ། །རྫོགས་
པ་འདི་ནི་བདག་གི་སྣང་བ་སྐྱོ་ཞེས་གསུངས་པ་ལས། མི་ཚེ་ལམ་བུ་ཀྱག་ཀྱོག་
ཁྲོད་ལྕགས་སྨྱུག་དང་ལྷན་ཅིག་འགྲོགས་པའི་སྙིང་སྟོབས་ཀྱི་འབྱུང་ཁུངས་དང་།
ལུས་སྐྱེས་པའི་མ་ཡུམ་དང་མ་ཡུམ་གྱི་དྲིན་ལས་འཕྲོས་པའི་རིག་གནས་རང་་་
བཞིན་གྱི་མ་ལ་སྲི་ཞུ་བསྒྲུབ་པའི་སྙིང་སྟོབས་ཀྱི་རྒྱབ་རྫོང་དུ་གྱུར་བ་མངོན་ནོ། །
གསུམ་པ། བཤད་སྒྲུབ་བསྟན་པའི་འབྱུང་ཁུངས་དྷི་ཚ་ནས། །
མཚན་གྱི་སྙན་པའི་དུང་བརྡ་ཐོག་མར་གྲག། །
དྷི་ཚ་བཀྲ་ཤིས་ཆོས་སྡིངས་ནི་དགེ་འདུན་ཆོས་འཕེལ་ལོ་ཡི་འཁོར་མོ་བཞི་
ཡི་རིང་བརྒྱུད་རིམ་ལྡན་པའི་བསླབ་གཉེར་བྱེད་ས་ཡིན་ལ། ཁོང་ཉིད་ཨ་ལགས་
དྷི་ཚ་ཞེས་མཁས་པའི་མཚན་སྙན་གསོལ་བའི་གནས་ཐོག་མའང་ཡིན། དགེ་་་
1 o



།
དགེ་འདུན་ཆོས་འཕེལ།
འདུན་ཆོས་འཕེལ་ཕྱིས་སུ་རང་གི་ཕྱག་རྩོམ་མམ་སློབ་བུ་དག་ལ་གླེང་མོལ་ནང་
དུ་ཡང་ཡང་ཐོན་པའི་གནས་གལ་ཆེན་ཞིག་ཡིན།
དེ་ཡང་ཞྭ་དམར་རྡོ་རྗེ་འཆང་དགེ་འདུན་བསྟན་འཛིན་རྒྱ་མཚོས་ཕྱག་་་་
བཏབ་པའི་དྷི་ཚ་དགོན་འདི་ནི་སྐབས་དེར་བཤད་སྒྲུབ་བསྟན་པ་ཆེས་ཆེར་་་་་
དར་བའི་གནས་ཤིག་ཡིན། བླ་བྲང་དང་སྐུ་འབུམ། བྱ་ཁྱུང་། རོང་བོ་སོགས་དགེ་
ལྡན་ལུགས་བཟང་གི་འདུས་སྡེ་ནས་ཕེབས་པའི་དགེ་བའི་བཤེས་གཉེན་མང་པོ་
གདན་འཛོམས་ཏེ། སྒྲུབ་པའི་སྐྱེད་ཚལ་ཆེན་པོར་ལུང་རིགས་རྩོད་ངག་སྒྲ་་་་
དབྱངས་འུར་དིར་དིར་བྱེད་པས་ན། དགེ་འདུན་ཆོས་འཕེལ་ལྟ་བུ་རྣམ་དཔྱོད་
ཀྱི་རིག་པ་བཀྲ་ཞིང་རིག་གནས་ཀྱི་རྨང་གཞི་བརྟན་པོ་ཡོད་པ་ལྟ་ཅི། སྔར་སློབ་
གཉེར་ཆེར་བྱེད་མ་མྱོང་བ་ཞིག་ཡིན་རུང་རིག་གནས་ཀྱི་ཁོར་ཡུག་གཤིན་ས་་་
འདིར་བཞུགས་ན། རྗེ་ས་པཎ་གྱིས། མ་ལ་ཡ་ཡི་སྐྱེད་ཚལ་དུ། །གདུང་དུམ་དག་
ཀྱང་དྲི་ཞིམ་ཁེངས་ཞེས་གསུངས་པ་ལྟར་གཞན་དང་གཞན་ལས་ཁྱད་དུ་་་་་
འཕགས་སོ། །མཁས་དབང་བཤད་སྒྲུབ་རྒྱ་མཚོ་ནས། ཀུན་སྤངས་འདུས་པའི་སྡེ་
འདི་རུ་དབུ་ཚད་ཕར་སོགས་ནང་གི་རིག་པ་མ་ལུས་ཞིབ་མོར་འཆད་ཉན་དང་།
བརྒལ་བརྟགས་ཀྱིས་གཏན་ལ་འབེབས་པའི་སྲོལ་བཟང་པོ་གཞན་འགྲན་མེད་
པར་བཙུགས་པ་མ་ཟད། ཐུན་མོང་ཕྱིའི་རིག་གནས་ཀྱི་འཆད་ཉན་ཡང་ཧ་ཅང་
འཐུས་ཚང་བ་ཞིག་ཆགས་ཡོད་དེ། སུམ་རྟགས་གཉིས་ནི་པྲ་སྟིའི་སུམ་ཅུ་པའི་
འགྲེལ་བ་དང་། དབྱངས་ཅན་དགའ་བློའི་རྟགས་འཇུག་གི་འགྲེལ་བ་གཉིས་་་་
གཙོ་བོར་ཁྲིད་ཅིང་། སི་ཏུའི་སུམ་རྟགས་གཉིས་ཀྱི་ཁྲིད་རྒྱུན་ཀྱང་ཟམ་མ་ཆད།།
ལེགས་སྦྱར་གྱི་སྒྲ་དབྱངས་ཅན་མ་དང་དེ་དང་འབྲེལ་བའི་སྡེབ་སྦྱོར་གྱི་ཁྲིད་་་
རྒྱུན་ནི་ཞྭ་དམར་པཎྜིཏ་རང་གིས་སྤེལ་བའི་རྒྱུན་དེ་གཙོས་བྱས་ཤིང་། གནས་ལྔ་



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
རིག་པའི་པཎྜིཏ་དབྱངས་ལྡན་སྙེམ་པའི་བློ་གྲོས་སོགས་ཀྱིས་ཀ་ཙན་དབྱངས་
གསུམ་དང་སྡེབ་སྦྱོར་གྱི་ཁྲིད་རྒྱུན་ཐེངས་དུ་མ་སྤེལ་བ་ལས་དར་བ་དང་། སྙན་
ངག་ཀྱང་ལྔ་བ་ཆེན་པོའི་དཀའ་འགྲེལ་དབྱངས་ཅན་དགྱེས་གླུ་གཞིར་བཞག་
ཐོག་བོད་མཁས་ཀྱི་འགྲེལ་བ་དང་དཔེར་བརྗོད་སོགས་ཀྱིས་ཟུར་བརྒྱན་ཏེ། ཞྭ་
དམར་བའི་སྙན་ངག་དཔེར་བརྗོད་བདུད་རྩིའི་མཆོད་ཡོན་དང་སྦྲགས་པའི་་་
ཁྲིད་རྒྱུན་རྡོ་རྗེ་འཆང་ཞྭ་དམར་པ་རང་ཉིད་དང་། རྗེ་གྲགས་པ་རྒྱ་མཚོ་སོགས་
ཀྱིས་ཐེངས་དུ་མར་སྤེལ་བ་ལ་བརྟེན་ནས་དར་བ་ཡིན་ལ། དེ་དག་ལས་གཞན་
བཟོ་དང་གསོ་བ་སོགས་ཀྱང་ཁྲིད་སྲོལ་དྲི་མ་མེད་པ་ལྟར་ཧ་ཅང་དར་རོ། །དེང་
གི་ཆར་མདོ་ཁམས་སྨད་ཀྱི་དགོན་སྡེ་མང་པོ་དང་སློབ་གྲྭ་ཆེ་འབྲིང་ཕལ་ཆེར་ན་
གནས་པའི་ཐ་སྙད་རིག་གནས་ཁྲིད་རྒྱུན་ཀྱང་སྡེ་འདི་ཉིད་ནས་འཕེལ་བ་ཡིན་
ཞེས་གསུངས་པ་བཞིན། བོད་གངས་ཅན་ལྗོངས་སུ་གྲུབ་མཐའ་རིས་མེད་ཀྱི་་་
བཤད་གྲྭ་སྟེ་ཁྱད་པར་དུ་རི་བོ་དགེ་ལྡན་པའི་འཆད་ཉན་གྱི་སྡེ་ནི་ཤིན་ཏུ་མང་
པོ་ཡོད་མོད་ཀྱང་། ཐོས་བསམ་སྒོམ་གསུམ་ཡ་མ་བྲལ་ཞིང་ཐུན་མོང་དང་ཐུན་
མིན་རིག་གནས་གཉིས་ཆར་འཆད་ཉན་གྱི་ལྷུ་ཚང་བ་ནི་དྷི་ཚ་བཀྲ་ཤིས་ཆོས་
སྡིངས་ལྟ་བུ་ཡིན་ཏེ། ཆོས་སྡེ་གཞན་དང་གཞན་དུ་རྩོད་རིག་བླ་ལྷག་མཁས་པའི་
དགེ་བཤེས་མང་རུང་། དག་ཆ་ཐོན་པའི་ཡིག་འཕྲིན་ཤིག་ཀྱང་འབྲི་མི་ཐུབ་པའི་
དགེ་བཤེས་ཀྱང་མི་ཉུང་བ་ཞིག་ཡོད་པའི་ཕྱིར་རོ། །སློབ་གཉེར་བ་རྣམས་ཀྱིས་
ཐོས་བསམ་ཐོག་མར་བྱེད་པའི་སྐབས་ཉིད་ནས་བྱང་ཆུབ་ལམ་གྱི་རིམ་པའི་་་་
གཟབ་བཤད་དམ་ཞལ་ལུང་རེ་ངེས་པར་གསན་དགོས་པ་དང་། དེ་ལ་བརྟེན་
ནས་གང་ཤེས་རྒྱུད་ལ་སྦྱོར་བའི་ཉམས་བཞེས་ལྷུར་ལེན་ཅིང༌། ཕྱག་དང་སྐོར་བ།
མཆོད་འབུལ་དང་བཤགས་སྡོམ་སོགས་ཀྱི་དགེ་སྦྱོར་ལ་བརྩོན་པ་མ་ཆད་པར་



དགེ་འདུན་ཆོས་འཕེལ།
བྱེད་པ་སོགས་ཐོས་བསམ་སྒོམ་པ་ཡ་མ་བྲལ་བར་ཉམས་སུ་ལེན་པའི་སྲོལ་་་་་
བཟང་ཞིག་མཆིས་ལ། དགེ་འདུན་ཆོས་འཕེལ་རང་གི་ཞལ་ནས་ཀྱང་། ལམ་་་་
རིམ་གྱི་ཉམས་ལེན་བྱེད་སྟངས་དྷི་ཚ་རི་ཁྲོད་ཀྱི་དགེ་སློང་ཚོའི་བྱེད་སྟངས་ལྟ་བུ་
སུས་ཀྱང་ཐོན་དཀའ། ཐ་ན་ཁོང་རྣམ་པའི་ཡོན་ཆབ་འབུལ་སྟངས་འདྲ་བ་ངས་
གཞན་ན་མཐོང་མ་མྱོང་། སྦྱོར་ཆོས་ཀྱི་གསུངས་གདངས་དེ་ཚོ་ཡིད་རང་དབང་
མེད་པར་འཕྲོག་པ་ཞིག་ཡོད་ཅེས་ཕྱིས་སུ་རང་གི་སློབ་བུ་དག་ལ་ངོམས་སོ་བྱེད་
དོ། །
སྐྱེས་སྟོབས་ཀྱི་ཤེས་རབ་བླ་ལྷག་ལྡན་པའི་དགེ་འདུན་ཆོས་འཕེལ་ཉིད་་་་
སྤྱིར་དེ་ལྟ་བུ་འཐུས་ཚང་བའི་རིག་གནས་ཀྱི་ཁོར་ཡུག་ཏུ་ཞུགས་ཐུབ་པ་དང་།
སྒོས་སུ་ཆོས་སྡེ་དེ་ནས་སློབ་འབངས་སྐྱོང་བ་ལ་ཐུན་མིན་གྱི་སློབ་གསོ་བྱེད་་་་་
སྟངས་ཤིག་མངའ་དབང་འབྱོར་བའི་མཁན་ཆེན་དགེ་འདུན་རྒྱ་མཚོའི་སྐུ་སྐྱེ་
དྲུག་པ་བ་ཚང་གི་ཞབས་ཀྱི་པདྨོ་ལ་གཏུགས་པའི་གོ་སྐབས་ཐོབ་པ་དང་ཁྱད་
པར་དུ་མཁན་ཆེན་གྱི་ཐུགས་རྩིས་ཆེན་པོས་གཟིགས་སྐྱོང་གནང་བ་ནི། ཁོང་ལ་
མཚོན་ན་ཅི་འདྲའི་སྐལ་བ་བཟང་བོ་ཞིག་རེད་ཨང་། །
དགེ་འདུན་ཆོས་འཕེལ་རང་ནས་མཁན་ཆེན་གྱི་དཔེ་ཁྲིད་བྱེད་ལུགས་ལ་
ཕྱིས་སུ་ཡི་རང་འདི་ལྟར་བྱས་ཡོད་དེ། ངའི་དགེ་རྒན་མཁན་ཆེན་ལ། སྙན་ངག་
ཁྲིད་སྲོལ་གཞན་དང་མི་འདྲ་བ་ཞིག་ཡོད། དེ་ནི་དབྱར་ཁ་སྤྲོ་སངས་དང་སྐུ་་་་
འཆམ་སོགས་ལ་ཕེབས་སྐབས། དགེ་འདུན་ཆོས་འཕེལ། ལྟོས་དང་། ནམ་མཁའི་
གླང་པོ་འདི་ཚོ་ཆུ་ཁུར་གྱིས་ངལ་ནས། དལ་པོས་མ་གཏོགས་ལྷ་ལམ་དུ་འགྲོ་མི་
ཐུབ་པར་འདུག་ཅེས་སོགས་དངོས་མིང་ནས་མི་གསུངས་པར། ཆུ་དང་། ཤིང་།
མེ་ཏོག རི་བོ་སོགས་ལ་མིང་གི་རྣམ་གྲངས་ནས་དལ་འགྲོ་དང་། རྐང་འཐུང་།



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
ཆུ་སྐྱེས། ས་འཛིན་སོགས་སོ་སོའི་བྱེད་ལས་དང་སྦྱར་ནས་གསུངས་དུས། ཐོག་
མར་དགོད་བྲོ་བ་ཞིག་དང༌། སེམས་ལ་མི་བདེ་བ་ཞིག་ཡོང་བགྱི་ཡོད་ཀྱང་།
རྗེས་སུ་དཔྱད་སྐབས་མཁན་ཆེན་གྱི་ཐབས་དེ་སྙན་ངག་ཁྲིད་སྐབས་ངེས་པར་
མཁོ་ངེས་ཞིག་རེད་འདུག དེ་ཙམ་དུ་མ་ཟད་སྙན་ངག་འཁྲིད་སྐབས་སུ་ཇི་ཙམ་
མང་ཡང་དཔེར་བརྗོད་གཉིས་སུམ་ལས་ལྷག་འབྲིར་འཇུག་པ་མི་གནང་། དེ་
རིང་གང་འཁྲིད་པ་དེའི་རྒྱན་དང་། དེ་གའི་ཐད་ཀྱི་ཁྱད་གཞི་ཁྱད་ཆོས་སྦྱོར་་་་་
ཚུལ་སོགས་ཞིབ་ཅིང་ཕྲ་བ་འཁྲིད་པ་གནང་ནས། དབྱར་ཁ་ནམ་དུས་སྐྱིད་་་་་
སྐབས། དེ་རིང་གང་འཁྲིད་པ་དེ་གའི་ཐད་ཀྱི་དཔེ་ཆ་ཨམ་ཕྲག་ཏུ་ཁྱེར་ཏེ། ས་ཆ་
སྐྱིད་ས་དང་གུ་ཡངས་ས་གང་ཡིན་ལ་རྒྱུགས་གསུངས་ནས། དེ་བཞིན་བྱས་ཏེ་
ཚུར་འཁོར་ནས་རྒྱུགས་ཕུལ་དགོས་བགྱི་ཡོད། ད་ལྟ་སྙན་ངག་རྩ་བ་བློ་ལ་ངེས་
པོ་འདི་དེ་གའི་བཀའ་དྲིན་ཡིན་ཞེས་དང༌། ང་ལ་སྤྱོད་འཇུག་རྩ་བ་རྡོ་སྒྲིག་པ་
ལྟ་བུ་བློ་ལ་ངེས་པོ་ཞིག་ཡོད། ཆུང་དུས་བློ་འཛིན་བྱེད་སྐབས་ཉིན་རེར་ཚིགས་
བཅད་གསུམ་བཞི་ལས་ལྷག་མ་བཟུང་བར། གང་བཟུང་བ་དེ་ཉིན་མོ་བློ་ལ་ལྷམ་
མེར་མ་འཇགས་བར་དུ་སྐྱོར་སྦྱངས་བྱས་ཏེ། སང་ཉིན་སླར་ཡང་སྐྱོར་སྦྱངས་
བྱེད་མ་དགོས་པར་ཤ་ར་རར་འདོན་ཐུབ་པ་ཞིག་བྱས་པས། དེང་སང་ལོ་རེ་
གཉིས་འདོན་རྒྱུ་བརྗེད་ནས་སླར་ཡང་ཏོན་དགོས་བསམས་ན་ཚིག་འབྲུ་གཅིག་
ཀྱང་མ་ནོར་མ་ཆད་པར་ཏོན་ཐུབ་པ་འདི་ཐོག་མ་ནས་བཟུང་སྟངས་ཡག་པོ་
བྱུང་བའི་ཉེར་ལེན་རང་རེད་འདུག མཁན་ཆེན་གྱིས་སྤྱོད་འཇུག་བཀའ་ཁྲིད་
གནང་དུས། ལ་དོན་ལ་ཞིབ་འཇུག་མཐིལ་ཕྱིན་གནང་ནས། དཔེར་ན། དོན་་་་་
མེད་དགྲ་ཡིས་རྨ་སྲོལ་གཏོད་པ་ཡང་། །ལུས་ལ་རྒྱན་དང་འདྲ་བར་བསྲེལ་བྱེད་
ན་ཞེས་པའི་ལ་དོན་འདི་རྣམ་དབྱེ་བཞི་བ་དགོས་ཆེད་ཀྱི་ལ་དོན་ཡིན། དགྲ་་་་



དགེ་འདུན་ཆོས་འཕེལ།
བོས་རྨ་སྲོལ་གཏོད་པ་དེས་ལུས་ལ་བསྣད་པའམ། ལུས་སྟེང་དུ་བཞག་པ་ལྟ་བུ་
མ་ཡིན་པར། དཔའ་བོས་དེས་རང་ལ་དགྲ་བོས་གཏོད་པའི་རྨ་རྗེས་སམ་རྨ་སྲོལ་
དེ་ལུས་ཀྱི་ཕྱིར་རམ་ཆེད་དུ་རྒྱན་ཆ་དང་འདྲ་བར་ཉར་ཚགས་བྱས་ནས་གཞན་
ལ་ངོམས་པ་ལྟ་བུར་གོ་དགོས་ཞེས་འདི་དང་འདི་འདྲ་བ་མང་པོ་ཞིག་ལ་ཞིབ་
འཇུག་མཛད་བགྱི་ཡོད་པས། དེ་དུས་ནི་འདི་འདྲ་ལྟར་གོ་མི་ཐུབ་པ་ཅུང་མི་་་་
འདུག་པ་ལ། ལ་སྒྲ་ཞིག་ལ་འདི་འདྲའི་རྙོག་དྲ་མཛད་པ་བསམས་པ་ཞིག་ཡོང་
བགྱི་ཡོད་ཀྱང་། རྗེས་སུ་སཾསྐྲྀཏ་ཤེས་རྗེས་སུ་ལོ་ཙཱ་བ་དང་མཁན་ཆེན་གཉིས་་་་
ཀའི་སྐུ་དྲིན་དྲན་པ་ཞིག་བྱུང་གསུངས། རྒྱུན་སོ་སོའི་མཚན་ཉིད་དང་དཔེ་དོན་
སྦྱར་སྟངས་ཁྱད་གཞི་ཁྱད་ཆོས་སྦྱོར་ཚུལ་སོགས་རྩ་བ་ནས་ཇི་ལྟར་བ་ལྟར་ཡི་གེ་
ན་གཅིག་ཀྱང་མ་ལུས་པར་བྱས་ཏེ་འཁྲིད་ཤེས་མཁན་ཞིག་གིས་འཁྲིད། ཉན་
མཁན་ཚོས་དོན་གཉེར་ཡག་པོ་ཞིག་བྱས་ན། རྣམ་འགྲེལ་བལྟ་དུས་གོ་སྟོབས་ལ་
ཁྱད་པར་གཞན་དང་མི་འདྲ་བ་ཡོང་བགྱི་འདུག་པ་ང་རང་ལ་མྱོང་གྲུབ་བྱུང་།
ལར་ནས་རྒྱ་གཞུང་ལ་གོ་བ་མཐིལ་ཕྱིན་པ་ཐེབས་དགོས་ན། སྙན་ངག་ལེའུ་བར་
མཐའ་གཉིས་དང་། དེའི་ནང་ནས་ལེའུ་བར་བ་འདི་ལ་གཟབ་དགོས། དེས་་་་་
སང་མང་ཆེ་བས་སྙན་ངག་འཁྲིད་པ་ཟེར་བ་རྩོམ་རྒྱག་རྒྱུའི་ལག་ཆ་ཞིག་ལ་ངོས་
འཛིན་བྱེད་བགྱི་འདུག་ཀྱང་། དེ་འདྲ་ག་ལ་ཡིན་ཞེས་གསུངས་པ་ལྟར་རོ། །
མཁན་ཆེན་དགེ་འདུན་རྒྱ་མཚོ་ནི་དགེ་འདུན་ཆོས་འཕེལ་ལ་མཚོན་ན་་་་་
བཀའ་དྲིན་གསུམ་ལྡན་གྱི་བླ་མར་ངེས་ཏེ། ཕྱི་ནང་རིག་པའི་གནས་ཀྱི་རྨང་གཞི་
རྡོ་ལྟར་བརྟན་པོའི་འཇོག་པའི་བྱེད་པོ་ཡིན་ལ། དགེ་ཚུལ་གྱི་སྡོམ་པ་མནོས་ཏེ་
དགེ་འདུན་ཆོས་འཕེལ་ཞེས་པའི་མཚན་གནང་མཁན་ཡང་ཡིན། ཁོང་ནི་དགེ་
འདུན་ཆོས་འཕེལ་གངས་ཅན་མཁས་བརྒྱའི་ཁྲོད་དུ་གོ་གནས་ལྷམ་མེར་མངའ་



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
དབང་འབྱོར་བའི་ཐོག་མའི་ཆོ་ག་མཁན་ཡིན་ལ། དགེ་འདུན་ཆོས་འཕེལ་ཀྱག་
ཀྱོག་མི་ཚེའི་བགྲོད་ལམ་དུ་བརྟན་དུ་བརླང་པའི་རྡོ་རིང་ཞིག་ཀྱང་ཡིན།
ལོ་འགའི་རིང་དུ་རིགས་ལམ་ཆེ་འབྲིང་ཆུང་གསུམ་དང་བློ་རྟགས་ཀྱི་རྩོད་
པ་ནང་བྱན་ཆུབ་སྟེ་རྟགས་གསལ་གྱི་ཁྱབ་མཐའ་ཞལ་ལ་ལེན་ཕྱོགས་ཤིན་ཏུ་་་
ལེགས་ཤིང་། གསུང་གསལ་བ། སྤོབས་པ་ཤིན་ཏུ་ནས་ཀྱང་ཆེ་བས་འདུས་སྡེ་་་་
རྒན་གཞོན་ཀུན་གྱི་ཡིད་འཕྲོག་པར་གྱུར་ཅིང་། ཐུན་མོང་རིག་གནས་སྤྱི་དང་བྱེ་
བྲག་བཟོ་རིག་པའི་གནས་སོགས་ལའང་སྦྱངས་པ་མི་དམན་པར་བྱས་པས་ཀུན་
གྱིས་ཨ་ལགས་དྷི་ཚ་ཞེས་རིག་པ་སྨྲ་བའི་ཁྱུ་མཆོག་ཏུ་སྙན་པར་བརྗོད་དོ། །
བཞི་བ། རྩོད་རིག་བརྡར་ཤ་གཅོད་པའི་དོ་ར་ན། །
ཐོས་བསམ་སྒྲོ་འདོགས་ཆོད་པའི་གཏིང་ཤུགས་ཚུགས། །
ཐོས་བསམ་གྱིས་མི་ཚེ་བསྐྱལ་བའི་མཁས་པ་ཞིག་ལ་མཚོན་ན། ཁོར་ཡུག་
གམ་གནས་ངེས་ཅན་ཞིག་ཏུ་འདུག་ཡུན་དྲགས་ན། ཤེས་རབ་འཕེལ་བ་ལ་མི་
ཕན་པ་མ་ཟད། བསམ་བློའི་རྒྱ་དེ་ཉིད་ཀྱང་ངའོ་སྙམ་པའི་ང་རྒྱལ་གྱིས་གུ་དོག་
ཏུ་གྱུར་ཅིང་། མཐའ་ན་ནང་ཁུལ་དུ་གཅིག་གིས་གཅིག་ལ་ཁས་མི་ལེན་པ་ལྟ་བུ་
ང་རྒྱལ་གྱི་གོང་བུ་ལས་མིག་རྒྱང་དེ་ཕྱི་རོལ་ཡུལ་ལ་བསྲིང་མི་ཐུབ་པར། ཁྲོན་
པའི་སྦལ་བའི་བརྟུལ་ཞུགས་དེ་ངང་ངམ་ཤུགས་ཀྱིས་འཛིན་སྲིད་དོ། །དགེ་་་་
འདུན་ཆོས་འཕེལ་ནི་རིམ་བཞིན་ཐོས་བསམ་གྱི་ཟབ་ཚད་དང་གཞི་རྒྱ་ཆེར་་་་
ཕྱིན་པ་དང་བསྟུན། ཁྱུང་ཕྲུག་ཚང་ལས་བརྟོལ་ཏེ་གནམ་འཕངས་གཅོད་པའི་
དཔེ་ལྟར། མདོ་སྨད་ཀྱི་ཆོས་སྡེ་ཆེན་པོ་ཨ་མདོ་འཇམ་དབྱངས་བཞད་པའི་་་་་་
，



དགེ་འདུན་ཆོས་འཕེལ།
གདན་ས་བླ་བྲང་བཀྲ་ཤིས་འཁྱིལ་དུ་རིགས་པ་སྨྲ་བ་རབ་འབྱམས་གདན་་་་་་
འཛོམས་པའི་དབུས་སུ། ལུང་རིགས་རྡོ་རྗེའི་རྩིབས་སྟོང་སྒྱུར་བའི་འདུན་པ་་་་
ཤར་ཏེ། དགུང་ལོ་བཅུ་དགུ་བཞེས་པའི་སྤྱི་ལོ་༡༩༢༣ལོའི་ལོ་མཇུག་ལ་ཆོས་སྡེ་
ཆེན་པོ་དེ་གར་ཕེབས། ཐོས་བསམ་གླིང་གི་ཡོངས་ཀྱི་དགེ་བའི་བཤེས་གཉེན་
ཆེན་མོ་ཨ་ཁུ་ལྷ་མོ་ཚུལ་ཁྲིམས་སོགས་མཚན་ལྡན་སྐྱེས་ཆེན་དམ་པ་དུ་མར་་་་་
བསམ་སྦྱོར་གཉིས་ཀྱིས་ཚུལ་བཞིན་བསྟེན་ནས་ལོ་ཡི་འཁོར་མོ་དྲུག་གི་རིང་དུ་
བསྡུས་གྲྭ་ནས་བཟུང་། ཕར་ཕྱིན་འོག་མའི་བར་གསན་སྦྱངས་རྒྱ་ཆེར་མཛད་པ་
མ་ཟད། མཛོད་འདུལ་དབུ་གསུམ་ལའང་གསན་སྦྱངས་གང་ཐུབ་བྱས། གཞུང་
ཆེན་སོ་སོའི་རྩ་བ་དང་རྒྱ་བོད་ཀྱི་འགྲེལ་བ། རྗེ་ཡབ་སྲས་ཀྱི་ལེགས་བཤད། གྲྭ་ས་
ཕན་ཚུན་གྱི་ཡིག་ཆ་གང་མང་གུང་བསྒྲིགས་ནས་གཟིགས་རྟོག་དང་བརྒལ་་་་་
བརྟག་གིས་གཞུང་དོན་གཏན་ལ་ཕབ་ཅིང་དོན་གྱི་སྙིང་བོས་ཐུགས་ཀྱི་བུམ་་་་
བཟང་གཏམས་པར་མཛད་པས། མི་ཚེ་འདིར་ཁོང་གི་དཔྲལ་བའི་ངོས་སུ་ཟབ་
གསལ་མྱུར་གསུམ་ཤེས་རབ་ཀྱི་སྒྲོན་མེ་སྦར་ཞིང་། དཔྱད་གསུམ་རིགས་པས་
ཆོས་ཀྱི་དེ་ཉིད་དམ་བདེན་དོན་གྱི་ལམ་བུ་འཚོལ་བའི་གོམ་པ་དང་པོ་སྤོ་བའོ། །
ཆུང་བྱིས་པའི་དུས་ནས་བཟུང་རྙིང་ཕྱོགས་ཀྱི་ཡིག་ཆ་དང་དབང་ལུང་་་་་
མན་ངག་གང་མང་མནོས་པས་ཆོས་ཀྱི་གནས་ལུགས་རྟོགས་པའི་གོ་བ་ཟབ་མོ་
ཆགས་རྗེས་དྷི་ཚ་དང་བླ་བྲང་སོགས་ནས་གསར་ཕྱོགས་ཀྱི་གཞུང་ཆེན་ལྔའི་་་་
རྩོད་གྲྭར་འགྲིམས་པས་དཔྱད་སྟོབས་ཀྱི་རིགས་པ་ཧ་ཅང་རྣོན་ལ་བརྒལ་བརྟག་
གི་སྤོབས་པ་རབ་ཏུ་རྒྱས་ཁར། གཞན་ཐ་སྙད་རིག་གནས་སྤྱིར་དང་སྒོས་སུ་སྙན་
ངག་རྩོམ་པའི་ཡོན་ཏན་མཁས་རྒུའི་ཡིད་དབང་འཕྲོག་པའི་ཚད་དུ་ཡོད་ཅིང་།
དེ་མིན་ཆུང་ལོ་བཞི་ཙམ་ནས་ཨ་ཁུ་བསྟན་པའི་མདུན་དུ་རི་མོ་ལྷ་རིས་འབྲི་་་་
26



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
ཚུལ་བསླབས་ནས་དྷི་ཚ་བཀྲ་ཤིས་ཆོས་སྡིངས་སུ་བཟོ་རིག་པའི་གནས་སྦྱངས་
གོམས་མཐར་ཕྱིན་བྱས་པས། སྟོད་དབུས་གཙང་ཆོས་སྒོ་མན་ཆད། སྨད་རྒྱ་ནག་
ཁྲིམས་སྒོ་ཡན་ཆད་ན་རང་ཉིད་ཆེན་པོར་རློམ་པའི་ལྷ་བཟོ་མཁས་པ་ཤིན་ཏུ་
མང་ཡང་དོན་དུ་ང་ལ་འགྲན་ཐུབ་པ་མེད་བསམ་ཡོད་ཅེས་པའི་སྤོབས་པ་དང་
ལྡན་ཕྱིར། ཁོང་ལ་དོན་གྱི་ང་རྒྱལ་ཞིག་གཤིས་ཀའི་འགྲོས་དང་བསྟུན་གཅུན་
མེད་ཕྱི་རུ་མངོན་པར་སྣང་། ཀཱ་པ་ལ་ཡི་སྤུ་ཞིག་བཏོགས། །ཁ་ཡི་གཡས་གཡོན་
བཙུགས་པ་འདྲ། །ག་ནས་བལྟས་ཀྱང་འདྲེ་འདྲ་བས། །ང་ལ་གནོད་པ་མ་བྱེད་
ཅིག །ཅེས་སྐབས་དེར་ཚོགས་ཆེན་ཞལ་ངོ་དང་འཕྲད་དུས་ཐོལ་བྱུང་དུ་བརྗོད་
པ་ལྟ་བུ་ནི་ཁོང་གི་སྙན་ངག་ཐད་ཀྱི་ཡོན་ཏན་རང་བཞིན་གྱིས་ཕྱིར་མངོན་པའི་
འབྲས་རྟགས་དང་། ཚད་མའི་གཞུང་ལ་སྦྱངས་པ་གནང་སྐབས་རིག་པའི་་་་་
བོགས་འབྱིན་གྱི་ཆེད་དུ་ཚིག་ཁྲིལ་མཁོ་བའི་ཐ་སྙད་ངོ་མཚར་ཅན་མང་པོ་་་་་
གསར་སྦྱོར་གནང་བའི་རྒྱུ་མཚན་གྱིས། ཁོང་གི་འཛིན་གྲྭ་ལ་ཐ་སྙད་འཛིན་གྲྭ་
ཞེས་གཞན་མིང་འདོགས་པ་དང་། ཕྱི་རོལ་བའི་འདོད་ཚུལ་ལྟར་གྱིས་ཁས་ལེན་
བཟུང་ནས་ལན་འདེབས་པ་དང་རྩོད་པ་བྱེད་པ། གཞན་དང་བརྒལ་བརྟག་་་
བྱེད་སྐབས་ཆེན་པོ་འཇམ་དབྱངས་བཞད་པའི་ཡིག་ཆ་ལྟར་དུ་ཁས་ལེན་མ་་་་
བཟུང་པར་རང་གི་འདོད་ཚུལ་ཐོལ་བྱུང་དུ་སྨྲས་པས། སྤྱིར་བཏང་དཔེ་ཆ་བ་
རྣམས་ཧང་སངས་པར་གྱུར་དུ་བཅུག་པ་ལྟ་བུ་ནི་ཁོང་གི་མངོན་པའི་ང་རྒྱལ་ཏེ།
ཆེན་པོ་དང་ཚད་མར་གྲགས་པའི་མདུན་དུ་བོད་མི་ཕལ་མོ་ཆེ་ལྟར་ཡིད་ཆེས་
དད་པའི་གདུགས་འོག་ཏུ་དཔྱད་མེད་གྲགས་པའི་རྗེས་འབྲང་གི་ངང་ཚུལ་་་་་
ཡོངས་སུ་དོར་བའི་དན་རྟགས་སོ། །
དགེ་འདུན་ཆོས་འཕེལ་གྱི་སློབ་བུ་རྒན་པོ་ཤེས་རབ་རྒྱ་མཚོ་ནས་བྲིས་པའི་
27



.
.
་
དགེ་འདུན་ཆོས་འཕེལ།
དགེ་ཆོས་རྣམ་ཐར་མདོར་བསྡུས་སུ། དེའི་སྐབས་སུ་ཨ་ལགས་དྷི་ཚ་ཞེས་རིག་པ་
སྨྲ་བའི་ཁྱུ་མཆོག་ཏུ་ཀུན་གྱིས་འཛིན། བྱམས་གླིང་དུ་རིགས་ཆེན་རྒྱུགས་སྤྲོད་་་་
སྐབས་འཇམ་བཞད་ལ་ཚད་ལས་འདས་པའི་དགག་བཞག་མཛད་པས་མཁས་
པ་ཀུན་ཧ་ལས་ཏེ་མི་སྨྲ་བའི་བརྟུལ་ཞུགས་འཛིན་ཞེས་བརྗོད་ཅིང་། ཧོང་ཁང་
བསོད་ནམས་དཔལ་འབར་ནས་དགེ་ཆོས་ཀྱི་རྟོགས་བརྗོད་དག་པའི་སྣང་བ་
ཞེས་པར། དེ་རྗེས་བླ་བྲང་བཀྲ་ཤིས་འཁྱིལ་དུ་སློབ་གཉེར་གྱིས་མཚན་ཉིད་་་་་་
འཛིན་གྲྭར་བསྡུས་གྲྭ་དང་། བློ་རིགས། རྟགས་རིགས་སོགས་ཕར་ཕྱིན་འོག་མའི་
བར་སློབ་གཉེར་དཔྱིས་ཕྱིན་པ་མཛད་པས་མཁས་པའི་གྲགས་པ་ཆེས་ཆེར་་་་་
འཕེལ། དེའི་ཚེ་དམ་པ་དེ་ཉིད་ཀྱིས་ཚོགས་ལངས་སྐབས་རིག་པ་ཧ་ཅང་རྣོ་བས་
འཇམ་དབྱངས་བཞད་པའི་ཡིག་ཆའི་དགོངས་པ་ཡང་ཁས་མ་བཞེས་པས་སྤྱིར་
བཏང་དཔེ་ཆ་བ་རྣམས་ཧང་སངས་པ་དང༌། ཁོང་ལ་དངོས་ཤུགས་གང་ཐད་
ནས་སྡང་ཟུག་ཆེ་ཙམ་བྱས་ཞེས་དགེ་འདུན་ཆོས་འཕེལ་ནས་འཇམ་དབྱངས་
བཞད་པའི་སྒོ་མང་ཡིག་ཆ་ཁས་མི་ལེན་པར་བརྗོད་ལ། ཕྱིས་བྱོན་ཕྱོགས་དེར་དོ་
སྣང་བྱེད་ཅིང་དགེ་འདུན་ཆོས་འཕེལ་གྱི་བསམ་བློ་ལ་ཕྱོགས་སྐྱོར་དུ་སོང་བའི་
མཁས་པ་རེ་འགའ་ནས་ཀྱང་། དགེ་འདུན་ཆོས་འཕེལ་དང་འཇམ་དབྱངས་་་་
བཞད་པ་གཉིས་ཚད་མཉམ་པའི་སྲང་དུ་གཞལ་བའི་ངང་དགེ་ཆོས་བསྟོད་ཁུལ་
བྱས་ཀྱང་། གཟུར་དུ་གནས་ན་དཔྱད་ན། དགེ་འདུན་ཆོས་འཕེལ་ནས་རྣམ་་་་
དཔྱོད་ཀྱི་རིག་པ་ཧ་ཅང་རྒོད་པས་ཚོགས་ལངས་སྐབས་དམ་བཅའ་འཛིན་་་་་
སྟངས་དང་ལན་འདེབས་སྟངས་སོགས་གྲྭ་སའི་རྒྱུན་སྲོལ་ལྟར་དུ་མ་བྱས་པར་
ལུང་རིགས་གཉིས་ལས་རིགས་པ་ཁོ་ན་གཙིགས་སུ་བཟུང་སྟེ། མངོན་ལྐོག་་་་་་
གཉིས་ལས་ཤིན་ཏུ་ལྐོག་གྱུར་ལྟ་བུ་རིགས་ལམ་ཕྲ་མོས་མཐའ་འདེད་དུས་སྔ་་་
18



དད་
-
-
-
དགེ་འདུན་ཆོས་འཕེལ་གྱི་རྟོགས་པ་བརྗོད་པ།
རྒོལ་ཕྱི་རྒོལ་གཉིས་ནས་མཐའ་མཇུག་ལུང་གི་ཚད་མ་ལ་བརྟེན་དགོས་པའི་་་་
སྲོལ་ལས་འགོངས་ཏེ། ལུང་གི་ཚད་མ་ལ་སྐྱབས་སུ་མི་རེ་བའི་སྟབས་ཀྱིས་ཕྱི་་་
རྒོལ་ནས་ཀུན་མཁྱེན་གྱི་ཡིག་ཆའི་ལུང་དྲངས་པ་ལ། རྟགས་མ་གྲུབ་ཅེས་ལན་
འདེབས་པ་ལྟ་བུ་ལ་ཀུན་མཁྱེན་གྱི་ཡིག་ཆ་ཁས་མ་བླངས་ཞེས་འུད་བརྗོད་ཙམ་
ལས། དོན་དུ་དགུང་ལོ་ཕྲ་བའི་དགེ་འདུན་ཆོས་འཕེལ་ཚང་སྐབས་དེར་མཁས་
པའི་གྲགས་པ་འབར་རུང་ཀུན་མཁྱེན་འཇམ་དབྱངས་བཞད་པའི་ཡིག་ཆ་ལ་
དགག་བཞག་སྤངས་གསུམ་བྱེད་ཐུབ་པའི་ཚད་དུ་བསླེབས་མེད་སྙམ། སྟོན་པ་
ཤཱཀྱ་ཐུབ་པས། དགེ་སློང་དག་གམ་མཁས་རྣམས་ཀྱིས། །བསྲེག་བཅད་བརྡར་
བའི་གསེར་བཞིན་དུ། །ལེགས་པར་བརྟག་ལ་ང་ཡི་བཀའ། །བླང་བར་བྱ་ཡི་གུས་
ཕྱིར་མིན་ཞེས་གསུངས་པ་ལྟར། ཡིག་ཆའི་དགོངས་སྲོལ་ལ་མཐའ་གཅིག་ཏུ་་་
ཚད་མའོ་སྙམ་པའི་དཔྱད་མེད་དད་མོས་ཀྱི་དབང་དུ་མ་སོང་བར། དོགས་་་་་
སླངས་ཡོད་པའི་སྒོས་དཔྱད་པ་གཏོང་བ་ཙམ་གྱིས་ཀུན་མཁྱེན་གྱི་ཡིག་ཆ་ཁས་
མི་ལེན་པར་མི་འགྲོའོ། །དེ་ལྟ་བུ་ཡིན་ཚུལ་ཀྱང་དེང་ཞལ་བཞུགས་པའི་བྲག་་་་
འགོ་དགེ་བཤེས་བློ་བཟང་བའི་ཞལ་ནས་འདི་ལྟར་ཐོས་ཏེ། ཡང་དེ་དུས་སེ་་་་
འབྲས་དགེ་གསུམ་དུ་མཁས་བཙུན་གྱི་གྲགས་ཆེ་ཤོས་སྐུ་ཞབས་ཚེས་གོང་མདུན་
བན་སྤྲང་རྒན་པ། གོས་ལ་ལྷན་པ་སྣ་ཚོགས་བཏབས་པ་ཞིག་འབོལ་ཁྲི་ཉིས་་་་་
བརྩེགས་ཞིག་གི་ཐོག་ཏུ་འདུག་ནས་སྐུ་ཞབས་པས་གུས་ཚུལ་མཛད་འདུག དེར་
འབྲས་སྤུངས་སུ་མཁས་གྲགས་ཆེ་བའི་མི་ཉག་སྐྱོར་དཔོན་ཡང་སླེབས། སྐུ་་་་་
ཞབས་པས་སྐྱོར་དཔོན་ལ། ཡ་བླ་རྒན་འདི་ལ་རྟགས་གསལ་ཞིག་ཐོངས་དང་
གསུངས། ངའི་བསམ་པར་མི་འདིའི་ཁ་རྗེ་གོས་མདོག་ལ་བལྟས་ན་སྐྱོར་དཔོན་
ལ་རྩོད་ནུས་པ་ཞིག་ཀྱང་ཨེ་རེད་གོ་སྙམ་ནས་འདུག་ཙ་ན། སྐྱོར་དཔོན་པས་ཨོ་
29



དགེ་འདུན་ཆོས་འཕེལ།
ལགས་སོ་གསུངས་ནས་ཡར་བཞེངས་ཏེ་རྟགས་གསལ་བཏང་སོང་བས། བན་
རྒན་དེ་ནི་མཁས་པ་མི་འདྲ་བ་ཞིག་འདུག དེ་ནས་སྐྱོར་དཔོན་པས་འཁོར་་ས་
གསུམ་སོགས་གང་ཡང་བསྐོར་མ་ནུས་མཐར། ད་དེ་ཁས་ལེན་ན་མ་གཏོགས་རྗེ་
རིན་པོ་ཆེས་འདི་ལྟར་གསུངས་ཡོད་ཅེས་ལུང་འདྲེན་ཞིག་བཏང་སོང་། ཁོང་
གིས་ཞལ་ཀྱལ་གྱི་ཚུལ་དུ་སྐྱོར་དཔོན་ལ་ཁྱོད་ལ་ཟབ་མོའི་མདོ་སྡེ་འདྲའི་ལུང་མ་
བཅོས་པ་འདྲ་ཡོད་ན་ཁུར་ཤོག་དང་ཁས་ལེན། དེ་མིན་དཔེ་ཆ་མི་ཤེས་པའི་་་་
ལུང་ཁྱེར་ནས་ང་ལ་འཕངས་པས་ངས་ཁས་ལེན་གི་མ་རེད་ཅེས་གསུངས། ང་
སྐྲག་ཆེ་ནས་སྐུ་ཞབས་པའི་ཞལ་ངོར་མཇལ་བས། སྐུ་ཞབས་པས་ཅི་མི་གསུངས་
པར་བཞད་འདུག དེ་ནས་སྐྱོར་དཔོན་དང་གྲྭ་རྒན་གཉིས་བྱོན་སོང་ཤུལ་དུ་ཁོ་
བོས་དེ་རིང་གི་གྲྭ་རྒན་གོས་སློག་རུལ་གྱོན་པ་དེ་དེ་འདྲའི་མཁས་ཆེན་ཞིག་ཡིན་
པར་མ་གོ་ཞུས་པས། སྐུ་ཞབས་པས་འོ་དེ་ནི་མཁས་དབང་ཆེན་པོ་དགེ་འདུན་
ཆོས་འཕེལ་ཞེས་བྱ་བ་དེ་རེད། ཁོང་མི་འདྲ་ཞིག་ཡོད་ཅེས་གསུངས་པའི་ལོ་རྒྱུས་
ལ་གཞིགས་ནས་ཀྱང་དགེ་འདུན་ཆོས་འཕེལ་ང་ཚོས་ལུང་རིགས་གཉིས་ལས་
རིགས་པ་གཙོ་ཆེར་བྱེད་པའི་ཚུལ་ལུགས་རྟོགས་ཐུབ་མོང་། དགེ་འདུན་ཆོས་་་
འཕེལ་ནས་རྗེ་རིན་པོ་ཆེ་ཁས་མི་ལེན་པ་རེད་ཟེར་ན་ཤིན་ཏུ་ནོར་འཁྲུལ་སོང་
བའི་ངོས་འཛིན་ཞིག་མ་ཡིན་ནམ། །
དེ་ཡང་བཀྲ་ཤིས་འཁྱིལ་གྱི་དོན་གྱི་དགེ་བཤེས་རྣམས་ནས་ཀྱང་དགེ་་་་
འདུན་ཆོས་འཕེལ་གྱི་དེ་ལྟ་བུའི་ཚུལ་ལུགས་དགག་བྱར་འཛིན་དོན་ནི། ཇི་སྐད་
དུ། རྗེ་གུང་ཐང་པས། གང་བྱུང་དཔེ་ལ་ལྟ་ཞིང་ཐམས་ཅད་ཀྱི། །རྗེས་སུ་འབྲང་
བ་ཤེས་རབ་འཆལ་འགྱུར་བས་ཞེས་གསུངས་པ་སྟེ། རང་ལུགས་ཕུ་ཐག་ཆོད་པ་
ཞིག་མ་ཡོང་གོང་། གཞན་དཔེ་མང་པོ་ཀློག་པ་ནི་རིག་པ་འཆལ་བའི་རྒྱུར་་་་



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
འགྱུར་ཅེས་པའི་དགོངས་པ་བཞིན། རྩོད་རིག་ལ་ཞུགས་དུས་རང་ལུགས་ལྟར་
རིགས་ལམ་དྲང་མོའི་སྒོས་ལུང་གི་ཚད་མ་ལ་མ་བརྟེན་ན། མཐའ་ཐུག་འཆལ་
འཆོལ་ཡིད་བརྟན་ཅི་ཡང་མེད་པ་ཞིག་སྟེ་ཚད་གཞི་མེད་པའི་ཁ་རྩོད་དུ་འགྱུར་
ཞིང་། དབང་པོ་ཤིན་ཏུ་རབ་ལས་གཞན་སྤྱིར་བཏང་སློབ་གཉེར་བ་ལ་མཚོན་ན་
རྒྱུད་རིམ་ལྡན་པའི་སློབ་གསོ་འདི་ཀོ་འཐུས་ཤོར་འབྱུང་བར་དོགས་པས་ན་་་་་
དགག་བྱར་བཟུང་བ་ལས། དགེ་འདུན་ཆོས་འཕེལ་ལྟ་བུ་རྭ་བསྡུས་བསེ་བསྡུས་
ཤེས་པའི་རྟོག་གེ་པ་ང་རྒྱལ་ཅན་ཞིག་ལ་སྡང་སེམས་དང་ཕྲག་དོག་གིས་དམོད་
པ་ག་ལ་ཡིན། གཞན་མཁས་རློམ་དང་གྲྭ་བཙུན་ཐོས་རིག་ཆེར་མེད་པ་དག་ནས་
དགེ་འདུན་ཆོས་འཕེལ་ལུང་གི་ཚད་མ་གཙིགས་སུ་མི་འཛིན་པ་དང་རིགས་་་་་
པའི་བོགས་འབྱིན་པའི་ཕྱིར་རྩེད་མཚར་གྱིས་ཕྱི་རོལ་གྲངས་ཅན་པའི་ལྟ་གྲུབ་
ལྟར་དམ་བཅའ་བཟུང་བ་ལ་དགེ་འདུན་ཆོས་འཕེལ་ལྟ་བ་ལོག་སོང་། ཀུན་་་་
མཁྱེན་ཡིག་ཆ་ལ་ངོ་རྒོལ་བྱས་སོང་ཞེས་དངོས་ཤུགས་གཉིས་ནས་བརྙས་རྡུང་
དང་འཕྱ་དམོད་བྱས་པ་ནི། རང་གི་དེ་ཉིད་ཕྱིར་མངོན་པ་ཙམ་ལས་གཞན་་་་་
དགོངས་གཞི་དགོས་པ་ཏིལ་འབྲུ་ཙམ་ཡང་མེད་པར་སེམས་སོ། །
དེ་ལྟར་ལྷ་མོ་ཚུལ་ཁྲིམས་སོགས་ངེས་དོན་མཁས་པའི་དྲུང་ནས་སྔར་་་་་་
གཡའ་མ་བཀྲ་ཤིས་འཁྱིལ་དང་དྷི་ཚ་བཀྲ་ཤིས་ཆོས་སྡིངས་སོགས་ནས་སྦྱངས་
པའི་ཕྱི་ནང་རིག་པའི་གནས་ཀུན་གོམ་གང་མདུན་སྤོས་སྒོས་སྒྲོ་འདོགས་ཆོད་
པར་བྱས་པས་ན། དོན་གྱི་མཁས་པའི་གྲལ་དུ་ཚུད་པའི་སྟ་གོན་བྱས་པ་དང་་་་
ཆབས་ཅིག་ཏུ། གོང་ཞུས་བཞིན་ཡོན་ཏན་གྱིས་ཕྱུག་པའི་མངོན་པའི་ང་རྒྱལ་གྱི་
མགོ་བོ་ཡང་བཏེགས་ཤིང་། བདེན་དོན་གཙུག་ཏུ་བཀུར་བའི་རང་གཤིས་དེ་
ཡང་ཕྱིར་འབུས་མགོ་བརྩམས། སྐབས་དེ་དག་ཏུ་རྒྱ་ཡིག་དང་དབྱིན་ཡིག་སྦྱོང་



དགེ་འདུན་ཆོས་འཕེལ།
བའི་གོ་སྐབས་རྙེད་པ་དེས་ཁོང་ཉིད་ཀྱི་མིག་རྒྱངས་ཁོར་ཡུག་ངེས་ཅན་དེ་ལས་
འགོངས་ཏེ་ནུབ་གླིང་གི་ཚན་ཚན་རིག་པའི་གནས་ལ་ཕྱོགས་མགོ་བརྩམས། །
ཁོང་གིས་རླངས་པའི་ཤུགས་ཀྱིས་འགྲོ་ཐུབ་པའི་གྲུ་གཟིངས་ཆུང་ངུ་ཞིག་བཟོས་
པས་ན། གྲྭ་པ་འགའ་ཤས་ཤིག་ནས། ད་ནི་དགེ་འདུན་ཆོས་འཕེལ་གྱིས་བཀའ་
འགྱུར་དང་བསྟན་འགྱུར་ནང་དུ་ཡོད་པའི་ས་གྲུ་དང་གནམ་གྲུའི་རིག་གནས་
ཀྱང་ཤེས་ཚར་འདུག་ཅེས་པའི་འུད་ཀྱང་བྱུང་ལ། ཁོང་གི་མཆེད་གྲོགས་དགེ་
སློང་གི་ཞལ་ནས་ཀྱང་། དགེ་འདུན་ཆོས་འཕེལ་རང་གི་གྲྭ་ཤག་ཏུ་དུས་སྟོན་་་་
འཁོར་ལོ་ཆག་རོ་ཞིག་ཁ་ཕྱེས་ནས་དེ་འཕྲུལ་ལྷ་ཡིས་ཆུར་བསྐྱོད་པའི་གྲུ་ཆུང་
ཞིག་དང་གནམ་དུ་འཕུར་ཐུབ་པའི་བྱ་ཞིག་ཀྱང་བཟོས་སོང་ཞེས་བརྗོད། དེ་ནི་
དགེ་འདུན་ཆོས་འཕེལ་ནས་སྲོལ་རྒྱུན་རིག་གནས་ཀྱི་གཞལ་ཡས་ནས་མགོ་མ་
འཁོར་བར་ཕྱིར་ཕེབས་ཏེ་དེང་རབས་རིག་གནས་ཀྱི་ཐེམ་སྐས་རྙེད་པའི་རྟགས་
ཤིག་ཡིན་ལ། ཁོང་གི་སྲོལ་རྒྱུན་རིག་གནས་ཞེན་ཀྱང་ཆགས་ལ་རྒོལ་ཡང་ཡོད་པ་
དང་། དེང་རབས་རིག་གནས་ཀྱི་སྙིང་བཅུད་རང་གིར་བྱེད་པའི་བསམ་བློའི་་་
ཉིན་བྱེད་དེ་ཉིད་འདྲེན་པའི་སྐྱ་རེངས་སུའང་འཁུམས་སོ། །
དགེ་འདུན་ཆོས་འཕེལ་གྱི་བླ་བྲང་ལ་བསྐུར་བའི་ཀ་རྩོམ་གནས་ཆུང་ཞུ་
འཕྲིན་ཞེས་པར། ཀ་ཡེ་ཁོ་བོ་གཞན་དུ་སོང་རྗེས་སུ། །ཁ་ནས་ཅི་བཤད་མེད་པའི་
ཨ་ཁུ་འགས། །ག་ཡང་གནས་ཆུང་འཕྲིན་ལས་རྒྱལ་པོ་ཡིས། །ང་རྒྱལ་ཆེ་བས་སྡོད་
དུ་མ་བཅུག་ཟེར། །ཅ་དག་བྱེད་པའི་ཆོས་སྐྱོང་ཞིག་ཡོད་ན། །ཆ་རྒྱུས་ཡོད་མེད་
ས་ཆ་ཀུན་འགྲིམས་ནས། །ཇ་ཆང་སྐམ་ལུག་སོགས་ཀྱི་ཚོང་བྱེད་པའི། །ཉ་ཉོག་དེ་
ཚོ་སྡོད་དུ་ཅི་ལ་བཅུག །ཏ་ལའི་འདབ་བཞིན་ཤམ་ཐབས་རྡོག་ག་བརྒྱབ། །ཐ་
ཆད་ལག་ཆ་ལྕགས་གྲི་ཇ་ཤིང་བཟུང་། །ད་ལྟ་དེ་ཚོ་བསྐྲད་ན་ཆོག་པ་ལ། །ན་ནིང་
32



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
དོ་ཚིགས་ཇེ་མང་ཇེ་མང་རེད། །པ་སངས་ལྟ་བུའི་དད་པ་མེད་པས་ན། །ཕ་རོལ་
གཞན་དུ་བསྐྲད་ཅེས་ཁ་ཅིག་སྨྲ། །བ་ལང་མཛོ་མོ་བྱ་བྱིའུ་འབའ་འབུ་སོགས། །མ་
དག་སེམས་ཅན་དེ་ཚོ་ཅིས་མ་བསྐྱེད། །ཙ་ཏུར་མཆེ་ལྡན་གནས་ཆུང་རྒྱལ་པོ་ཡིས།།
ཚ་གྲང་ངལ་དུལ་སྣ་ཚོགས་ཁྱད་བསད་ནས། །ཛ་ཡའི་བསྟན་ལ་ཐོས་བསམ་བྱེད་
མཁན་རྣམས། །ཝ་མ་ཝུ་ལ་གཞན་དུ་སྐྱོད་དོན་མེད། །ཞྭ་གོས་ལྷམ་སོགས་བཟང་
བའི་བསྟན་བཤིག་དང་། །ཟ་མ་ངན་ངོན་ཟ་བའི་བསྟན་བཤིག་གཉིས། །འ་ཅག་
རྣམས་ཀྱིས་བལྟས་ན་ཁྱད་ཆེ་ཡང་། །ཡ་གིའི་རྒྱལ་པོས་གཟིགས་ན་ཁྱད་པར་མེད།།
རྭ་བསྡུས་བསེ་བསྡུས་ཤེས་པའི་ང་རྒྱལ་ཅན། །ལ་ལུང་ཡུལ་གྲུ་གཞན་ལ་སྐྱོད་པ་
ལས། །ཤ་ཆང་དུད་ཚོང་བྱེད་པའི་ང་རྒྱལ་ཅན། །ས་ཆ་གཞན་དུ་བསྐྲད་ན་ཅིས་
མ་ལེགས། །ཧ་ཧ་ཨེ་བདེན་རང་གིས་བསམ་བློ་ཐོངས། །ཨ་ཁུ་དགེ་བཤེས་ཚོ་ལ་
ཞིབ་ཏུ་དྲིས། །དེ་སྐད་སྨྲ་བ་པོ་ཡང་ཐ་སྙད་པ། །རིགས་པའི་སེང་གེ་སཾགྷདྷརྨའོ། །
ཞེས་བརྗོད་པ་ལས། ང་རྒྱལ་ཆེ་བས་སྡོད་དུ་མ་བཅུག་ཟེར་ཞེས་དང་། ཚ་གྲང་
ངལ་དུབ་སྣ་ཚོགས་ཁྱད་བསད་ནས། །ཛ་ཡའི་གཞུང་ལ་ཐོས་བསམ་བྱེད་མཁན་
རྣམས། །ཞེས་དང་། རྭ་བསྡུས་བསེ་བསྡུས་ཤེས་པའི་ང་རྒྱལ་ཅན། །ཞེས་སོགས་
འཁོད་པ་ལས་ང་ཚོས་སྐབས་དེའི་དགེ་འདུན་ཆོས་འཕེལ་གྱི་རང་གི་ཚུལ་་་་་
ལུགས་གོ་ཐུབ་ཀྱང་། ཏ་ལའི་འདབ་བཞིན་ཤམ་ཐབས་རྡོག་ན་བརྒྱབ། །ཐ་ཆད་
ལག་ཆ་ལྕགས་གྲི་ཇ་ཤིང་བཟུང་། །ཞྭ་གོས་ལྷམ་སོགས་བཟང་བའི་བསྟན་བཤིག་
དང་། །ཞེས་དང་། ཤ་ཆང་དུ་ཚོང་བྱེད་པའི་ང་རྒྱལ་ཅན། །ཞེས་འཁོད་པ་ལས་
སྐབས་དེའི་ཁོར་ཡུག་དེར་ཤཱཀྱའི་རྗེས་འཇུག་ཚུལ་འཆོས་ཅན་རྣམས་ཀྱི་ཚུལ་
ལུགས་ཀྱང་བསྟན་ཡོད། རྩོམ་གྱི་ཧྲིལ་བོ་མཐར་ཆགས་སུ་བལྟས་ན། དགེ་འདུན་
ཆོས་འཕེལ་རང་ནས་ཀྱང་རང་ཉིད་བླ་བྲང་ནས་ཞལ་བགྱེ་རྗེས་བཤད་ཡན་་་་་
33



དགེ་འདུན་ཆོས་འཕེལ།
དང་དོགས་པ་སྣ་ཚོགས་ལ་གནང་བའི་ལན་ཞིག་ཡིན་པ་དང་། ཚུལ་དེ་ལས་་་་
དགེ་འདུན་ཆོས་འཕེལ་གྱི་ང་རྒྱལ་དེའང་དོན་གྱི་ང་རྒྱལ་ཞིག་ཡིན་པ་རྟོགས་་་
ཐུབ་ལ། ཕྱིས་སུ་དགེ་འདུན་ཆོས་འཕེལ་ནས་བོད་རང་གི་སྲོལ་རྒྱུན་རིག་གནས་
ཀྱི་ནད་སྐྲན་དུ་གྱུར་བའི་ཆ་ལ་ཤས་མི་བཟོད་པའི་བརྩེ་བས་གཤག་བཅོས་བྱེད་
ཕོད་པའི་བསམ་བློ་གང་དེའི་འབྱུང་གཞི་ཡིན་པའང་རྟོགས་ཐུབ་བོ། །
ལྔ་བ། རིག་པའི་རྒྱ་མཚོ་གཏིང་མཐའ་མི་མངའ་གཤིས། །
སླར་ཡང་ཐོས་བསམ་གཞོལ་བའི་ཞིང་དུ་ཕེབས། །
དེ་ཡང་ཕྱིས་སུ་བྲིས་པའི་རྣམ་ཐར་དག་ཏུ་བརྗོད་པ་ལྟར། དགེ་འདུན་་་་
ཆོས་འཕེལ་བླ་བྲང་བཀྲ་ཤིས་འཁྱིལ་ནས་ཞལ་གྱེར་བ་འདི་གནས་ཆུང་གིས་་་་
སྨྱུགས་པ་ཡིན་ཞེས་ཆོས་ལུགས་པའི་བཤད་སྲོལ་ཡིན་ན་འདྲ། ཀུན་མཁྱེན་ཡིག་
ཆ་ལ་དོགས་སློང་བྱས་པས་མཐོ་རིམ་སེར་མོ་བ་རྣམས་ཀྱི་བརྙས་རྡུང་ཕོག་སྟེ་
འདུག་མ་བཟོད་པའམ་བཙན་གཏུམ་ཅན་མཱ་པུའུ་ཀླུང་གི་བོད་ཡིག་དྲུང་ཡིག་
ཏུ་ལེན་པ་བྱོལ་བ་ཡིན་ཞེས་འཇིག་རྟེན་པའི་བརྗོད་ཚུལ་ཡིན་ཀྱང་རུང་། དགེ་
འདུན་ཆོས་འཕེལ་ཆོས་སྡེ་ཆེན་པོ་བླ་བྲང་བཀྲ་ཤིས་འཁྱིལ་ནས་དབུས་གཙང་
དག་པའི་ཞིང་དུ་ཕེབས་པ་འདི་ཉིད་ཁོང་གི་མི་ཚེ་ཧྲིལ་བོར་བལྟས་ཏེ་དཔྱད་ན་
ཆེས་རྒྱུན་ལྡན་དུ་སྣང་སྟེ། གནས་གཅིག་ཏུ་ཆོག་ཤེས། བག་འཁུམས། ཞི་དུ་་་་་
ངང་མི་གནས་པར་ནམ་ཡང་རིགས་པའི་མིག་ཟུང་ཕྱི་ཡུལ་གྱི་ངོ་མཚར་མཐོང་
སྣང་ལ་གཞོལ་ཡང་། གཞི་གཅིག་ན་ཆེན་པོ་ལ་ངོ་སྲུང་དང་ཚད་མར་གྲགས་པ་
ལ་འོལ་ཚོད་གུས་པས་མི་བསྟེན་པ་ནི་ཁོང་གི་བསླད་མེད་ཀྱི་གཤིས་ཀ་ཡིན་ལ།
34



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
ཆོས་ཀྱི་གནས་ལུགས་རྟོགས་ཀྱང་འདི་སྣང་བྱ་བཞག་རྒྱབ་ཏུ་གཏད་པའི་དབེན་
གནས་མི་བརྟེན་པ་དང་། གཞུང་ལུགས་རབ་འབྱམས་ཐུགས་རྒྱུད་ཕྱུག་ཀྱང་་་
གཏན་འཁེལ་གནས་གཅིག་འཁོར་སློབ་མི་སྐྱོང་བར་མི་ཚེ་ཧྲིལ་བོར་རྒྱལ་ཁམས་
འགྲིམས་ཏེ་ཡོད་ཚད་ལྕགས་སྨྱུག་ལ་བརྟེན་ནས་མི་ཚེའི་རིན་ཐང་དོན་ཡོད་་་་
བྱེད་པ་ནི་ཁོང་གི་ཐུན་མིན་གྱི་ཚུལ་ལུགས་ཡིན་པས་སོ། །དེས་ན་ཕྱི་ཡི་རྣམ་པའི་
ཆ་ནས་དགེ་འདུན་ཆོས་འཕེལ་བླ་བྲང་བཀྲ་ཤིས་འཁྱིལ་ལས་ཞལ་བགྱེ་དོན་་་་
གནས་སྐབས་ཀྱི་རྐྱེན་ཅི་རིགས་ཡོད་ཀྱང་། ཉེར་ལེན་གྱི་རྐྱེན་དངོས་ནི་ཁོང་གི་
གཤིས་ཀ་དང་མི་ཚེའི་རིན་ཐང་ལས་བྱུང་བ་ཡིན་ནོ། །
བོད་རབ་བྱུང་བཅུ་དྲུག་པའི་ས་འབྲུག་སྟེ་སྤྱི་ལོ་ ༡༩༢༣ ལོར་དགུང་ལོ་་་
ཉེར་བཞིར་སོན་པའི་དགེ་འདུན་ཆོས་འཕེལ་བླ་བྲང་བཀྲ་ཤིས་འཁྱིལ་ནས་ཞལ་
གྱེས་ཏེ་སྐུ་ཡུལ་ཞོ་འོང་དུ་ཕེབས། དྲིན་ཆེ་བའི་མ་ཡུམ་དང་སྐུ་སྲིང་ཨ་ཅེ། །
གཞན་གྲྭ་རོགས་སློབ་འབངས་བཅས་ནས་ཁོང་ཉིད་གཞན་ཡུལ་ལ་མི་ཕེབས་
པར། རང་གཞིས་དགོན་པར་བཞུགས་ཏེ་ཆོས་ཀྱི་འཁོར་ལོ་བསྐོར་བའི་ཞུ་བ་
བྱས་ཀྱང་། ཇི་སྐད་དུ། མདའ་མོ་འཕངས་ན་ལྡོག་ཐབས་མེད་ཅེས་བརྗོད་པ་་་
ལྟར་ཁོང་གི་ཆོད་སེམས་ལྡོག་ཏུ་མེད་པས་ན། ཐབས་ཟད་དེ་ཁོང་གི་ཐུགས་་་་
བཞེད་ལ་རྒྱབ་སྐྱོར་གྱི་ཚུལ་དུ་ཞོན་པའི་སྟེང་ནས་བིས་མདོ་རུ་བསྐྱལ། དེ་ནས་
སྐུ་འབུམ་དུ་ཕྱིན་ནས་ཅུང་ཙམ་སྒུག་རྗེས་ལྷ་སར་བཞུད་པའི་ཚོང་པའི་ཚོ་དང་
འགྲོགས་ཏེ། མཚོ་སྔོན་པོ་དང༌། བྱང་གི་བྱེ་ཐང་། ནག་ཆུ་སོགས་ལ་དཀའ་བ་་་
ཁྱད་སད་ཀྱིས་བརྒྱུད་དེ་མཐར་ལྷ་ལྡན་གྲོང་ཁྱེར་གྱི་གཟི་བྱིན་མངོན་པར་བཀྲ་
བའི་ཕོ་བྲང་པོ་ཏ་ལའི་མདུན་སར་འབྱོར་རོ། །
དེ་ཡང་ལྷ་ལྡན་དག་པའི་ཞིང་ཞེས་ཡུལ་མཆོག་འདི་ནི་བོད་མིའམ་ཁྱད་



དགེ་འདུན་ཆོས་འཕེལ།
པར་དུ་མདོ་ཁམས་ཕྱོགས་ཀྱི་བོད་མི་རྣམས་ཀྱི་རྨི་ལམ་ནང་གི་ཞིང་ཁམས་ཏེ།
ཡིད་སྨོན་རབ་ཏུ་འཆོར་བའི་གནས་མཆོག་ཡིན་པས། ཚེ་གཅིག་གི་ནང་དུ་མ་
མཐའ་ཡང་ལན་གཅིག་འབྱོར་ཨེ་ཐུབ་མི་ཐུབ་བྱེད་ས་སྟེ། འབྱོར་ཐུབ་ན་ནི་སྐལ་
ལྡན་དུ་རང་གིས་སྙམ་ལ་གཞན་གྱིས་ཀྱང་སེམས་པར་བྱེད་དོ། །དེ་ལྟར་ཡིན་་་་་
པའི་རྒྱུ་མཚན་ནི་སྤྱིར་གནས་འདི་བོད་ཁ་བ་ཅན་གྱི་སྲིད་འབྱོར་རིགས་གསུམ་
གྱི་ལྟེ་གནས་ཡིན་ལ། སྒོས་སུ་ཡུལ་འདི་ནི་འཛམ་གླིང་རྒྱན་གཅིག་ཇོ་བོ་ཡིད་་་་
བཞིན་ནོར་བུ་དང་། ཕོ་བྲང་པོ་ཏ་ལ། སེ་འབྲས་དགེ་གསུམ་གྱིས་མཚོན་པའི་
ཆོས་སྡེ་ཆེན་པོ་དང་། གངས་ཅན་བོད་མིའི་བསམ་པའི་མཐོང་དབྱིངས་སུ་ཉི་ཟླ་
ཟུང་གཅིག་ཏུ་བཀྲ་བའི་རྒྱལ་བ་པཎ་ཆེན་གྱིས་མཚོན་པའི་སྐྱེས་ཆེན་བགྲང་་་་
གིས་མི་ཟིན་པའི་བཞུགས་གནས་ཡིན་པའི་ཆ་ནས་བྱིན་རླབས་ཀྱི་ཚན་ཁ་་་་་
བརྡོལ་བའི་ལྷ་དང་ལྷ་མོའི་ཞིང་དུ་བརྩིས་སོ། །ལང་ཚོ་དར་ལ་བབ་པའི་དགེ་
འདུན་ཆོས་འཕེལ་ཡང་དེ་བཞིན་ལྷ་ལྡན་དུ་འབྱོར་མ་ཐག་གནས་ཚང་ཚོང་བ་
དཀོན་མཆོག་ནོར་བུའི་སར་བཅས་རྗེས། རིམ་བཞིན་ངོ་མཚར་དང་དད་པས་
དྲངས་ཏེ་གཟའ་ཚེས་དགེ་བར་ཇོ་བོ་ཡིད་བཞིན་ནོར་བུ་རྣམ་གཉིས་དང་། སྡེ་
བཞིའི་ཕུན་ཚོགས་ཀྱི་ཕུང་པོ་ཕོ་བྲང་པོ་ཏ་ལ་དང་། རྒྱལ་དབང་ཕྱག་ན་པདྨོའི་
བཞུགས་གནས་ནོར་བུ་གླིང་ག་དང་ས་དགེ་བཀའ་རྙིང་གི་གནས་ཆེན་ཁག་ལ་
མཇལ་གཟིགས་ཅི་ཐུབ་བྱས་ཤིང་། གནས་སྐབས་སུ་འཚོ་བའི་མཐུན་རྐྱེན་དུ་རི་
མོ་འབྲི་བའི་ཡོན་ཏན་དེ་ཕྱིར་མངོན་པར་བྱས་ཏེ་སྐྱབས་རྗེ་ཕ་བོང་ཁ་བའི་སྣང་
བརྙན་འཕྲུལ་པར་དུ་བཏབ་པ་ལྟ་བུ་གསོན་ཉམས་རབ་ཏུ་ལྡན་པའི་ལྷ་བྲིས་ཀྱི་
ལས་ལ་གཞོལ་བར་བྱས་སོ། །
དེ་ཡང་གྲྭ་ས་བཞུགས་པའི་སྤྱི་སྲོལ་ལྟར། མི་རིང་བར་དགེ་འདུན་ཆོས་་་
36



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
འཕེལ་འབྲས་དཀར་སྤུངས་པའི་སྡེར་ཆོས་ཞུགས་མཛད་དེ་སྒོ་མང་གྲྭ་ཚང་གི་
ཀླུ་འབུམ་ཁང་ཚན་དུ་བཞུགས། དགེ་བའི་བཤེས་གཉེན་ཀླུ་འབུམ་ཤེས་རབ་རྒྱ་
མཚོས་གཙོས་པའི་གཞུང་ལུགས་ཀྱི་དཀྱིལ་འཁོར་རབ་ཏུ་རྒྱས་པའི་མཁས་་་་་
དབང་རྣམས་ལ་བསྟེན་ཏེ་མདོ་རྒྱུད་གཞུང་ལུགས་མཐར་ཐུག་པར་སྦྱངས་པ་
མཛད་ལ། སྦྱངས་ཚད་ཀྱང་རིག་པ་དཔེ་ཐོག་དང་གོ་བ་ཚིག་ཐོག་ཏུ་མ་ལྷགས་
པར་རྩོད་རིག་གི་ལུམས་སུ་བཙོས་ཏེ་སྒྲོ་འདོགས་ཀུན་ཆོད་པར་བྱས། སྔར་བཀྲ་
ཤིས་འཁྱིལ་དུ་བཞུགས་རིང་དགེ་འདུན་ཆོས་འཕེལ་གྱི་རྩོད་རིག་ནི་འགྲན་པའི་
ཟླ་དང་བྲལ་བ་བཞིན། འབྲས་སྤུངས་ནས་ཀྱང་ཁོང་གི་རྣམ་དཔྱོད་ཀྱི་རྩལ་ལྷག་
ཏུ་འདོན་པར་བྱས་པས་གསེར་ས་འོག་དང་འོད་ནམ་མཁར་འཕྲོ་བའི་དཔེ་་་་
ལྟར་ཁོང་གི་གྲགས་སྙན་དེ་མ་ཐག་ལྷ་ལྡན་ཞིང་དུ་ཁྱབ། ཁོང་གི་རྣམ་དཔྱོད་ཀྱི་
རྩལ་ལ་རྗེ་བཙུན་ཤེས་རབ་རྒྱ་མཚོ་ནས་ཀྱང་ཡིད་སྨོན་བྱུང་སྟེ། ཞལ་སྔ་ནས་ང་
དགེ་རྒན་འཇམ་པའི་དབྱངས་ལ་ཁྱོད་དགེ་ཕྲུག་འཇམ་པའི་དབྱངས་ལྟ་བུ་བྱུང་
སོང་ཞེས་པའི་བསྔགས་བརྗོད་མཛད།
ལར་རྣམ་རིག་ཧ་ཅང་བཀྲ་བའི་སྐྱེས་བུ་ཕལ་མོ་ཆེ་རང་གཤིས་ཕྱི་རུ་་་་་
མངོན་པ་ཅན་ཏེ་ཅུང་རྒོད་པོ་ཡིན་ལ། མཁས་པར་གྱུར་ཚེ་ངང་ངམ་ཤུགས་ནས་
ང་རྒྱལ་གྱི་བཟོའང་སྟོན་པར་སྣང་། རང་གི་ཚད་མར་འཛིན་པའི་སྲང་ལས་གལ་
སྲིད་འདའ་བར་གྱུར་ན། ཆེ་བཙན་གྲགས་པ་ཇི་ལྟར་ཡིན་རུང་ལས་སླ་མོས་མགོ་
བོ་སྒུར་བའམ་དང་ལེན་བྱེད་དཀའ། རྣམ་རིག་ལས་བརྩོན་པ་ཁོ་ན་བརྟེན་ཏེ་
མཁས་པའི་གོ་འཕང་བརྙེས་པའི་རིགས་འདི་ཕལ་མོ་ཆེ་གཤིས་ཀ་ཞི་ཞིང་དུབ་
ལ་སྒམ་པོ་ཅན་ཏེ། ཆེ་བཙན་དང་ཚད་མ་ཅན་ལ་དེ་དེ་བཞིན་ནོ་ཞེས་བཀུར་་་་
བར་བྱེད། དེ་ལྟར་དུ་སྣང་བའི་རྒྱུ་མཚན་གྱིས་རྣམ་དཔྱོད་ཆེན་པོ་དགེ་འདུན་



དགེ་འདུན་ཆོས་འཕེལ།
ཆོས་འཕེལ་ནས་ཀྱང་སྔར་བཞིན་འཇམ་དབྱངས་བཞད་པའི་སྒོ་མང་ཡིག་ཆ་ལ་
དོགས་སློང་མཛད་ཅིང་། དགེ་བཤེས་ཤེས་རབ་རྒྱ་མཚོས་དཔེ་ཁྲིད་བྱེད་དུས་ཁ་
གཏད་དུ་དགག་སྟེ་རྩོད་པར་བྱེད། གྲྭ་ཚང་གི་སྒྲིག་ཀྱང་ལེགས་པར་མི་བསྲུང་
པར་ཕྱི་རུ་ཕྱིན་ཏེ་རི་མོ་འབྲི་བ་ལྟ་བུས་གཡེང་བར་བྱེད། རྒྱུན་དུ་དཔེ་གཟིགས་
མི་མཛད་ཅིང་གྲྭ་ཚང་གི་དམ་བཅའ་དང་རྩོད་པའི་སྐབས་ལ་ཉེ་བར་ཟླ་རེ་ཙམ་
དཔེ་མཚམས་ལྟ་བུར་བཞུགས་ནས་ཐུགས་རྩེ་གཅིག་ཏུ་སྐྱོར་སྦྱོང་བྱེད་ཅིང་།
འཇམ་དཔལ་མཚན་བརྗོད་ཁོ་ན་ཞལ་འདོན་མཛད་ནས་མཚན་ཕྱེད་ཙམ་ལ་
འཇམ་དབྱངས་ཀྱི་སྐུ་ཞིག་ལ་བསྐོར་བ་ལྟ་བུའི་མཛད་པ་བསྐྱངས། ཕྱི་རུ་གཡེང་
སྟེ་དཔེ་ཁྲིད་ཆག་པས་དགེ་བཤེས་ཤེས་རབ་རྒྱ་མཚོ་ནས་ཉིན་ཞིག་ཁོང་ལ། དགེ་
ཆོས་སྨྱོན་པ་ཁྱེད་ངའི་མདུན་ནས་དཔེ་ཆ་མི་སྦྱོང་བ་ག་རེ་བསམས་བཞིན་ཡོད་
ཅེས་དྲིས། དགེ་འདུན་ཆོས་འཕེལ་ནས། དགེ་བཤེས་ལགས་ཁྱེད་ཀྱིས་ཤེས་པ་
རྣམས་ངས་ཀྱང་ཤེས། ངས་མི་ཤེས་པ་རྣམས་ཁྱེད་ཀྱིས་ཀྱང་མི་དགོངས་ཞུས་
པས། དགེ་བཤེས་ནས་ཐབས་ཟད་ངང་སྨྱོན་པ་ཁ་བདེ་རིགས་རྣོ་འདིས་མི་ཟེར་
མི་དྲན་པ་ཅི་ཡོད་ཅེས་གསུངས་ནས་བཞད་དོ། །
དེ་ཡང་དགེ་བཤེས་ཤེས་རབ་རྒྱ་མཚོ་དང་དགེ་འདུན་ཆོས་འཕེལ་བར་གྱི་
འབྲེལ་བའི་ཐད་ལ་མི་རྒན་ཤེས་རབ་རྒྱ་མཚོས་བྲིས་པའི་དགེ་འདུན་ཆོས་་་་་
འཕེལ་རྣམ་ཐར་དུ། དགུང་གྲངས་ཉེར་ལྔ་ཙམ་ལ་དབུས་སུ་ཕེབས། འབྲས་་་་་
སྤུངས་སྒོ་མང་དུ་བཞུགས། སྤྱིར་བཏང་གྲྭ་སའི་ལུགས་སྲོལ་ལ་རང་རང་ཐོབ་
ཁུངས་ཀྱི་སྤྲུལ་སྐུ་ཆེ་ཆུང་སུ་ཡིན་ཡང་ཡོངས་འཛིན་རེ་གྲྭ་ཚང་ནས་བཞག་སྲོལ་
ལྟར་དགེ་བཤེས་ཤེས་རབ་ཡོངས་འཛིན་དུ་བསྐོས། གསུང་ལས། ཤེས་རབ་ཁོ་
རང་ང་ལ་དཔེ་ཆ་སློབ་ཀྱི་ཡིན་ཁུལ་ཀྱང་ང་དང་གཏན་ནས་མཚུངས་ཀྱི་མེད།
38



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
ཁོས་བཤད་ཚད་ལ་ངས་དགག་སྟེ་རྩོད་པ་ཁོ་ན་ཤོར་གྱི་ཡོད། ཁོས་ང་ལ་སྨྱོན་པ་
ཟེར་བ་ལས་མིང་ནས་འབོད་ཀྱི་མེད་གསུངས། ཞེས་དང་། ལྷ་རམས་པ་སྐལ་་་་
བཟང་རྒྱ་མཚོ་ནས། མཁས་དབང་དགེ་ཆོས་ལགས་ཀྱིས་དགེ་བཤེས་རིན་པོ་ཆེ་
བླ་མར་བསྟེན་ཏེ། ལོ་ངོ་གསུམ་གྱི་རིང་ལ་ཕར་ཕྱིན་གྱི་གཞུང་ལ་སྦྱངས། སྐབས་
དེར་དམིགས་བསལ་གྱི་དབང་གིས་ཨ་མདོ་བ་རྣམས་སྒོ་མང་གྲྭ་ཚང་ལ་ཞུགས་
སྐབས་བསྡུས་གྲྭ་ནས་འགོ་འཛིན་མི་དགོས་པར་ཐད་ཀར་ཕར་ཕྱིན་ནས་དབུ་
ཚུགས་པ་ཡིན། ཕར་ཕྱིན་ལའང་ཕར་ཕྱིན་འོག་མ། ཕར་ཕྱིན་གོང་མ། སྐབས་་་
དང་པོ་ཕར་ཕྱིན་བཅས་འཛིན་གྲྭ་བཞིར་ཕྱེ་ཡོད། ཁོང་རིག་པ་ཧ་ཅང་རྣོ་བས་
འཛིན་གྲྭ་དེའི་རྩེ་མོར་སོན། དགེ་བཤེས་རིན་པོ་ཆེ་དང་ཁོང་རྣམ་གཉིས་ས་་་་
ཕྱོགས་གཅིག་གི་མི་ཡིན་པ་དང་། བླ་སློབ་ཀྱི་འབྲེལ་བ་ཡོད་པ། ནང་སྒོས་སུ་ཁོ་
རང་རིག་པ་ཧ་ཅང་རྣོ་བའི་དབང་གིས་རིན་པོ་ཆེ་ནས་ཐོག་མཐའ་བར་གསུམ་
དུ་དྲིན་གྱིས་བསྐྱངས་པ་དང་རྣམ་གཉིས་ཐུགས་རྩིས་ཆེན་པོ་ལྡན་པ་ཞིག་ཀྱང་
ཡིན་ཞེས་གསུངས་པ་དང་། རཀ་ར་སྤྲུལ་སྐུས་བྲིས་པའི་རྣམ་ཐར་དུ། འབྲས་་་་
སྤུངས་སུ་ཕེབས་ཏེ་རེ་ཞིག་རྡབ་རྡོབ(སྔར་དགོན་པའི་ནང་གི་གྲྭ་ས་གཞོན་ནུ་
ཉུང་ཤོས་ཤིག་སྟེ་ལས་འགན་ནི་ཇ་འདྲེན་སོགས་གཞོན་ཁྲལ་རྒྱུག་དགོས་ཤིང་
ཆས་གོས་དང་སྤྱོད་ལམ་འདུལ་ཁྲིམས་དང་ཅུང་ཟད་མི་མཐུན། བག་གཡེང་་་་་
དང་འཁྲུག་འཛིང་ལ་དགའ་བ་ཞིག་ཡིན། རྩོམ་པ་པོའི་མཆན)མཛད་ཟེར་བ་
འདུག་ཀྱང་། ངོས་རང་ཐོག་མར་གྲྭ་སར་ཞུགས་སྐབས་དགེ་ཆོས་རིན་པོ་ཆེ་རྒྱ་
གར་དུ་ཕེབས་ཏེ་ཕལ་ཆེར་ལོ་ཡང་འཁོར་ཨེ་ཡོད་སྙམ་པ་དགེ་ཆོས་རིན་པོ་ཆེའི་
འཛིན་གྲྭ་ལྟག་འོག་ནས་ཤེས་ཞིང་། དེ་སྐབས་མཁས་དབང་འདི་ཉིད་ཀྱི་འཆད་
རྩོད་རྩོམ་གསུམ་དང་། ཕྱག་བྲིས་མཁས་པོའི་སྐོར་མ་གཏོགས་རྡབ་རྡོབ་མཛད་
་



དགེ་འདུན་ཆོས་འཕེལ།
ཟེར་བ་ནི་ཐོས་རིགས་གཏན་ནས་མ་བྱུང་། ཐུན་མོང་ཡོངས་གྲགས་ལ་དགེ་ཆོས་
རིན་པོ་ཆེ་ཀླུ་འབུམ་རྡོ་སྦིས་དགེ་བཤེས་ཤེས་རབ་རྒྱ་མཚོའི་ཞབས་ལ་གཏུག་་་་
ཟེར་ཡང་། འདི་སྐོར་དོན་དངོས་སུ་ངོས་ཀྱི་གཅེན་པོས་གསུངས་པ་ནི། ངས་་་
དགེ་བཤེས་ཤེས་རབ་རྒྱ་མཚོའི་མདུན་ནས་དཔེ་ཆ་ཁྲིད་མ་མྱོང་ཡང་། ཁོ་རང་
ཐུགས་མཉེས་ཤོས་དེ། གཞན་གྱི་ངོར་ངས་ཁོང་གི་དགེ་ཕྲུག་ཡིན་མདོག་མདོག་
བྱས་ན་མཉེས་པོ་ཡོང་བགྱི་ཡོད་པས་ངས་ཀྱང་དེ་ལྟར་བྱས་པ་ཡིན། དེའི་རྐྱེན་
གྱིས་ང་ལ་དམིགས་བསལ་ཆེ་ཤོས་དེ་བཀྲ་ཤིས་ཆོས་གླིང་དུ་སྐྱབས་རྗེ་ཕ་བོང་
ཁའི་མདུན་དུ་ནམ་འདོད་བཅར་ཆོག་བགྱི་ཡོད། ཚུར་འཁོར་དུས་བཀའ་སྐྱོན་
སོགས་གང་ཡང་ཡོང་བགྱི་མེད། དེ་མིན་དཔེ་ཆ་བ་གཞན་པ་བཀྲ་ཤིས་ཆོས་་་་
གླིང་ལ་བཅར་བ་མཁྱེན་ན། ཁང་ཚན་དགེ་རྒན་རྒྱུད་བསྐུལ་གནང་ནས་ཉེས་
ཆད་ཀྱང་ཡོང་བགྱི་ཡོད་ཅེས་གསུངས་འདུག དགེ་བཤེས་ཤེས་རབ་རྒྱ་མཚོ་་་་
སྐྱབས་རྗེ་ཕ་བོང་ཁར་སྡང་སེམས་དང་ཕྲག་དོག་ག་ལ་ཡོད་ཀྱང༌། དཔེ་ཆ་བ་་་
འགའ་ཤས་ཉམས་ལེན་གྱི་ཟོལ་ལ་ཤོར་ནས་སློབ་གཉེར་ལ་འཐུས་ཤོར་བྱུང་་་་
གིས་དོགས་ནས་དགག་བྱ་མཛད་པ་ཡིན་ངེས། ཞེས་འཁོད་ཅིང་། ཧོར་ཁང་་་་་
བསོད་ནམས་དཔལ་འབར་ནས་རྟོགས་བརྗོད་དག་པའི་སྣང་བར། དམ་པ་་་་
འདི་ཉིད་འབྲས་སྤུངས་སུ་དགེ་བའི་བཤེས་གཉེན་ཤེས་རབ་རྒྱ་མཚོ་སོགས་དགེ་
རྒན་དུ་བསྟེན་ནས་སློབ་གཉེར་མཛད་པས་མཁས་པའི་གྲགས་པ་ཕྱོགས་ཀུན་ཏུ་
ཁྱབ། ཅེས་གསུངས་པ་བཞིན། ཁོང་གཉིས་བླ་སློབ་ཀྱི་འབྲེལ་བ་གཞིར་བཞག་
ཐོག ཅུང་གཟུར་བོར་གནས་པའི་ཚུལ་གྱིས་བལྟས་ན། དགེ་བཤེས་ཤེས་རབ་རྒྱ་
མཚོ་ཚང་བླ་བྲང་བཀྲ་ཤིས་འཁྱིལ་དང་འབྲས་སྤུངས་སྒོ་མང་གྲྭ་ཚང་ནས་སྔ་་་་
གཞུག་མི་ལོ་ཉི་ཤུ་ཡས་མས་རིང་བཤེས་གཉེན་དམ་པ་མང་པོ་བསྟེན་ཅིང་་་་



-
，
དགེ་འདུན་ཆོས་འཕེལ་གྱི་རྟོགས་པ་བརྗོད་པ།
གྲོགས་བློ་གསལ་རིག་པ་སྨྲ་བ་བརྒྱ་ཕྲག་དུ་མ་དང་ལྷན་ཅིག་ཏུ་འཛམ་གླིང་རྒྱན་
དྲུག་མཆོག་གཉིས་རྗེས་འབྲང་དང་བཅས་པའི་གཞུང་ལུགས་རྣམས་ཚིག་སྤྱི་་་་
དང་། འོལ་སྤྱི་ཙམ་མ་ཡིན་པར་དྲི་མ་མེད་པའི་ལུང་དང་དངོས་སྟོབས་ཀྱི་་་་་
རིགས་པའི་ལམ་ནས་དྲངས་ཏེ་རྣམ་པར་དཔྱོད་པའི་ཚུལ་ལ་གུས་སྦྱོར་དང་།
རྟག་སྦྱོར་བརྩོན་འགྲུས་ཆུ་བོའི་རྒྱུན་བཞིན་བསྟེན་ནས། རིག་པའི་གནས་མཐའ་
དག་དང་། མདོ་སྔགས་ཀྱི་གཞུང་ལུགས་རྒྱ་མཚོ་ལྟ་བུ་ལ་ཐོས་བསམ་མཐར་ཕྱིན་
པར་མཛད་ནས། འཆད་རྩོད་རྩོམ་གསུམ་དང་། མཁས་བཙུན་བཟང་གསུམ་གྱི་
ཡོན་ཏན་ལ་མངའ་བརྙེས་ཤིང་། སྒོ་ཐམས་ཅད་ནས་འགྲན་པའི་ཟླ་དང་བྲལ་
བའི་མཁས་པའི་གོ་འཕང་མཐོན་པོར་གཤེགས་ལ། དགུང་ལོ་སོ་གསུམ་གྱི་སྟེང་
དམིགས་བསལ་གྱིས་ལྷ་རམས་འཕར་མའི་མིང་བཏགས་བཞེས། ནོར་བུ་གླིང་
གིའི་རྩོད་རྒྱུགས་སྐབས་ཨང་དང་པོ་ཐོབ། ཏཱ་ལའི་བླ་མ་སྐུ་ཕྲེང་བཅུ་གསུམ་པའི་
བཀའ་ལྟར་རིག་པའི་གནས་ལྔ་ལ་མཁས་པ་ཨང་དང་པོ་འབྲས་སྤུངས་སྒོ་མང་
ཀླུ་འབུམ་དགེ་བཤེས་ཤེས་རབ་རྒྱ་མཚོ་ཞེས་མཚན་སྙན་གྱི་མེ་ཏོག་དགུང་དུ་་་་
འཐོར་བས་ན། ཡོན་ཏན་གྱིས་མངོན་པའི་ང་རྒྱལ་ཆེ་ལ་ཆེ་ཡང་འོས་པ་ཞིག་ཏུ་
ཡོད་དེ། རང་གི་ཞལ་ནས། ཤེས་པས་གཞལ་བྱའི་ཕ་མཐར་འགྲིམ། །རབ་་་་་
འབྱམས་གཞུང་མང་ཐང་མར་བརྡལ། །རྒྱ་ཆེན་ལུང་རིགས་ཐོག་སེར་འབེབས། །
མཚོ་སྐྱེས་འདབ་སྟོང་ལྡན་པའི་དཔེ། །ཞེས་དང་། ཤེས་རབ་རེ་སྐོང་ནོར་བུའི་རྒྱ་
མཚོ་ཆེ། །འདི་ན་རྒྱལ་བ་མཆོད་པའི་ཡོན་དུ་འཕྱུར། །ཞེས་གསུངས་པ་དེ་དེ་་་་
བཞིན་ཡིན་པ་དང་། །དགེ་འདུན་ཆོས་འཕེལ་ཡང་དགེ་བཤེས་ཚང་དང་འདྲ་བ་
གདན་ས་དག་ཏུ་ཐོས་བསམ་གྱི་སྒྲོ་འདོགས་ཆོད་ཅིང་། ལྷ་རམས་དམ་བཅའ་
བཞག་ལ་ཉེ་བའི་སྐབས་ལ་ཁེལ་བས། རྒྱུད་ལ་ཡོན་ཏན་གྱི་ང་རྒྱལ་དགེ་བཤེས་



དགེ་འདུན་ཆོས་འཕེལ།
ཚང་ལྟ་བུ་མ་ཆེ་རུང་། རྣམ་དཔྱོད་ཀྱི་ང་རྒྱལ་ནི་དགེ་བཤེས་ཚང་ལས་མི་ཆུང་
བས་ན། དགེ་བཤེས་ཚང་གི་ཅི་གསུང་དཔྱད་མེད་མོས་གུས་ལས་རྣམ་དཔྱོད་ཀྱི་
སྲང་དུ་གཞལ་བ་ལྟ་བུ་རྒྱུན་ལྡན་གྱི་རིགས་ལམ་མམ་ཚད་ལྡན་གྱི་གཞུང་ལུགས་
སམ་ཡིག་ཆའི་དགོངས་པའམ་བླ་མའི་འཆད་སྲོལ་བཅས་སྲོལ་རྒྱུན་གྱི་རྒྱས་་་་་
གཅུན་མི་ཐུབ་པས། རྟོག་གེ་པའི་ཚུལ་ལུགས་དེ་ཉིད་དགེ་བཤེས་ཚང་ལྟ་བུ་རང་
ལུགས་གཙང་མར་འཛིན་པའི་མཁས་དབང་ལ་རྒྱ་ཅན་ལ་མཚོན་ན་སྨྱོན་པ་་་་
ཞེས་འབོད་པ་ལས་གཞན་ཐབས་ཅི་ཡོད་སྙམ་མོ། །སྤྱིར་བཏང་དུ་བཤེས་གཉེན་
བསྟེན་པ་ནི་དེད་དཔོན་ལ་མ་བསྟེན་པར་རིན་པོ་ཆེའི་གླིང་ནས་ནོར་བུ་ལེན་
པའི་དཔེ་མེད་པ་བཞིན། བླ་མར་གུས་པས་མ་བསྟེན་པར་གཞུང་ལུགས་ཀྱི་་་་་
གནད་གསང་འཁྲོལ་བའི་དཔེ་མེད། དེས་ན་ཐོག་མར་བླ་མ་བརྟགས། བར་དུ་བླ་
མ་བསྟེན། ཐ་མར་བླ་མའི་དགོངས་སྤྱོད་བསླབས་ཞེས་གསུངས་པ་བཞིན། བླ་
མར་བསྟེན་ཕྱིན་བླ་མའི་ཅི་གསུངས་གདམས་ངག་ཏུ་གོ་དགོས་ཤིང་བླ་མའི་་་་
མཛད་སྤྱོད་ཅི་རིགས་དག་སྣང་དུ་ཤར་དགོས། ཡང་སྒོས་སུ་ཉམས་ལེན་པ་ཞིག་
ལ་མཚོན་ན། ཇི་སྐད་དུ། བླ་མ་མེད་པའི་གོང་རོལ་ན། །སངས་རྒྱས་བྱ་བ་མིང་
ཡང་མེད། །ཅེས་གསུངས་པ་ལྟར་བླ་མའི་མན་ངག་ཁོ་ན་མོས་གུས་ཀྱིས་བསྟེན་
ཏེ་ཐར་བའི་ཐེམ་སྐས་འཛེགས་དགོས་པས་ན་རྟོག་བཅས་རིགས་པའམ་རྣམ་
དཔྱོད་སོགས་ཀྱིས་གོ་ཅི་ཡང་མི་ཆོད། འོན་ཏེ་དཔེ་ཆ་བ་ལྟ་བུ་གཞུང་ལུགས་ཀྱི་
ཐོས་བསམ་འཚོལ་བ་རྣམས་ལ་མཚོན་ན། བླ་མས་ཅི་གསུངས་གུས་པས་ཉན་པ་
ཙམ་གྱིས་གཞུང་ལུགས་ཀྱི་བརྡར་ཤ་ཆོད་རྒྱུ་དཀའ་བས་ན། ངེས་པར་དུ་རིགས་
པ་གཅུན་མེད་སྒོས་རྩོད་རིག་གི་དོ་ར་རུ་དགག་སྒྲུབ། དོགས་སློང་། བརྩད་གཅོད།
བགྲོ་གླེང་སོགས་བྱས་ཕྱིན། གཟོད་རླབས་ཀྱིས་གཅོད་པའི་བྱེ་མའི་ནང་དུ་དོན་
་ 42



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
གྱི་གསེར་རྡོག་རྙེད་ཐུབ། དེས་ན་དགེ་འདུན་ཆོས་འཕེལ་ནི་ཉམས་ལེན་པ་ཞིག་
མིན་པར་རྟོག་གེ་རིགས་པ་བ་ཞིག་ཡིན་པས་བླ་མ་ལ་མ་གུས་པ་མ་ཡིན་གྱི། །
ཕྱོགས་འདིའི་འཇུག་པ་ཅུང་ཐལ་ཆེ་བ་ཙམ་དུ་ཟད་དོ། །དགེ་བཤེས་ཚང་ལ་་་་
དགག་པ་བྱས་པ་ཙམ་གྱིས་ཁོང་གཉིས་བར་ལ་བླ་སློབ་ཀྱི་འབྲེལ་བ་མེད་པར་
བསྒྲུབ་མི་ནུས་ལ། དེ་བཞིན་དགེ་འདུན་ཆོས་འཕེལ་ལ་སྨྱོན་པ་ལང་ཤོར་ཞེས་
བཀའ་བཀྱོན་གནང་བ་ཙམ་གྱིས་ཁོང་གཉིས་བར་ལ་བླ་སློབ་ཀྱི་བརྩེ་དུང་མེད་
པར་བརྗོད་མི་ནུས་ཏེ། དགེ་བཤེས་ཚང་ནས་དགེ་འདུན་ཆོས་འཕེལ་ལ་ང་དགེ་
རྒན་འཇམ་པའི་དབྱངས་ལ་ཁྱོད་སློབ་མ་འཇམ་པའི་དབྱངས་ཞེས་བསྟོད་་་་་་
བསྔགས་ཀྱི་མེ་ཏོག་འཐོར་མྱོང་བ་དང་། དགེ་འདུན་ཆོས་འཕེལ་ཞི་བར་་་་་
གཤེགས་པའི་གནས་ཚུལ་གསན་རྗེས། དགེ་བཤེས་ཚང་ནས་མི་སྟོང་ཕྲག་ཅིག་
ཤི་བ་ལས་ཁོང་གཤེགས་པ་ཕངས་པ་བྱུང་ཞེས་སྤྱན་ཆབ་བསིལ་བ་ལས་ཀྱང་ང་
ཚོས་ཅི་ཡིན་རྗེས་སུ་དཔོག་ནུས་སོ། །
དྲུག་པ། དོན་གྱི་གནས་ལུགས་ཐུགས་སུ་ཀློང་གྱུར་བས། །
དགེ་བཤེས་མིང་སྐམ་མ་འདོད་རྒྱལ་ཁམས་འགྲིམས། །
དུས་དང་ཁོར་ཡུག་སོགས་སྐབས་ཐོབ་ཀྱི་གནས་ཚུལ་ལ་ཟོལ་གྱིས་བསྟུན་
ཤེས་ན་མི་དེ་ནི་ཐབས་མཁས་ཞེས་བརྗོད་པ་ལས་དྲང་བདེན་དུ་མི་རྩིས་ཏེ།
དགེ་འདུན་ཆོས་འཕེལ་ནི་གནས་ལུགས་རྣལ་མ་གཙུག་ཏུ་བཀུར་བའི་མི་དྲང་
བདེན་ཞིག་ཡིན་སྟབས། རང་གཤིས་དྲང་མོ་ནན་གྱིས་བསྐྱངས་པ་ལ་མི་འོས་
པའི་ཉེས་ཆད་ཀྱི་བུ་ལོན་ཡང་ཡང་འཇལ་དགོས་པར་གྱུར། དེ་ཡང་འབྲས་་་་་



དགེ་འདུན་ཆོས་འཕེལ།
དཀར་སྤུངས་པའི་སྡེ་རུ་ལོ་ཡི་འཁོར་མོ་དྲུག་ཙམ་བཞུགས་རིང་དགེ་འདུན་་་་་
ཆོས་འཕེལ་ནས་བླ་བྲང་དུ་བཞུགས་སྐབས་ལྟར་མུས་བཞིན་ཀུན་མཁྱེན་འཇམ་
དབྱངས་བཞད་པའི་ཡིག་ཆར་དོགས་སློང་མཛད་པ་སོགས་ཀྱིས་མཚོན། རྒྱུན་
སྲོལ་ལྕགས་རི་ལས་འདའ་བར་མཛད་པས་སོག་རིགས་དཔེ་ཆ་བ་འགའ་ཤས་
ཁོང་ཁྲོ་ལངས་ཏེ་ཉེས་བརྡུང་ཡང་ཡང་ཕོག ཡང་སྒོས་སུ་ཐོས་བསམ་གྱི་མཐར་
ཕྱིན་རྗེས་ལོ་གཅིག་གི་རིང་ལྷ་ས་སོགས་སུ་རི་མོ་འབྲི་བའི་ལས་དེ་གཞོལ་རིང་
སྐབས་དེའི་སྤྱི་ཚོགས་ཐོག་གི་མི་སྣ་མང་པོ་དང་འབྲེལ་འདྲིས་བྱུང་ཞིང་སྤྱི་་་་་
ཚོགས་གཞི་རིམ་གྱི་འཚོ་བ་ལ་རྒྱུས་ལོན་བྱུང་བས་ཁོང་ཉིད་ཀྱི་བསམ་བློ་དེ་་་་་
འཇིག་རྟེན་ལས་འདས་པའི་ཆོས་ཀྱི་ཞིང་ཁམས་ནཱས་འཇིག་རྟེན་པའི་དགྲ་་་་
འདུལ་གཉེན་སྐྱོང་གི་འཚོ་བར་དོ་སྣང་བྱེད་པའི་མགོ་བརྩམས། སྐབས་དེ་ཤེད་
དུ་རྒྱ་གར་གྱི་པཎྜིཏ་རཱ་ཧུ་ལ་ཞེས་པ་རས་སེར་བོའི་ཆོས་གོས་མནབས་པ་དགེ་
སློང་གི་ཆ་བྱད་ཅན་གང་དེས་དགེ་འདུན་ཆོས་འཕེལ་གྱི་མཁྱེན་རབ་གཞན་་་་་
དང་མི་འདྲ་བའི་སྙན་པ་ཐོས་པས་ཡིད་དབང་ཅིག་ཅར་ཉིད་དུ་འཕྲོག་སྟེ། དགེ་
བཤེས་ཤེས་རབ་རྒྱ་མཚོའི་བཞུགས་ཤག་ཏུ་ཁོང་གཉིས་ཞལ་ཐོག་མར་མཇལ་
ཤིང་གླེང་མོལ་མཛད། རཱ་ཧུ་ལའི་རང་རྣམ་དུ་འདི་ལྟར་བྲིས་ཡོད་དེ། ཁོ་བོ་ཐོག་
མར་སྐུ་ལུས་ཆུང་ཡང་ཤ་ཞན་པའི་མཁས་པ་དང་སྙན་ངག་པ་རི་མོ་བའང་ཡིན་
པར་གྲགས་པའི་འདི་པ་མཇལ་དུས་དངོས་གནས་ཧ་ལས་དགོས་པ་བྱུང་། ཁོང་
ནས་ཚད་མའི་གཞུང་ལུགས་མང་ཤོས་སྦྱངས་ཤིང་ཞིབ་དཔྱོད་མཐར་ཕྱིན་བྱས་
ཟིན་ཞེས་དང༌། བདག་གིས་ལེགས་སྦྱར་སཾ་སྐྲྀཏའི་སྐད་དུ་བྲིས་པའི་རྒྱ་གཞུང་
ངམ་རི་མོའི་རིགས་ལ་ཞིབ་འཇུག་བྱེད་དུས་ཕྱོགས་དེར་མཁྱེན་རྒྱ་ཡངས་པའི་
མཁས་པ་ཞིག་གི་རོགས་དན་ཡོད་ན་སྙམ་པའི་རེ་འདུན་ཡོད་སྟབས། ཁོང་ནི་ཆ་
44



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
རྐྱེན་ལྷན་འཛོམས་ཀྱིས་ཚུལ་དུ་བདག་གི་མདུན་དུ་ལྷགས། ཁོང་ནས་ཀྱང་རྒྱ་
གར་དུ་ཆས་ཏེ་སློབ་སྦྱོང་དང་གནས་མཇལ་གྱི་རེ་མོས་སྔར་ནས་ཡོད་གཤིས།
དུས་དེ་ནས་བཟུང་ངེད་གཉིས་སྙིང་ཉེ་བའི་གྲོགས་སུ་གྱུར་ཞེས་དང་། དགེ་་་་
བཤེས་དྷརྨ་བརྙན་མཚན་ཉིད་རིག་པར་ཞིབ་འཇུག་བྱེད་པ་མ་ཟད། སྙན་པའི་
རྩོམ་ཡང་མང་པོ་འབྲི། སྲོལ་རྒྱུན་གྱི་ལྷ་རིས་འབྲི་ལུགས་ལེགས་པར་མཁྱེན་རྗེས་
ཕྱིས་དར་གྱི་རི་མོ་འབྲི་ཚུལ་ཡང་མྱུར་དུ་བྱང་པར་གྱུར། ཁོང་གི་ལྷ་སའི་འཚོ་བ་
ནི་སྒྱུ་རྩལ་པའི་ཚུལ་གྱིས་རོལ་བཞིན་ཡོད་པས་འགྲོ་རྐྱང་འདུག་རྐྱང་བདེ་་་་་
གནས་སུ་གདའ་མོད། འོན་ཏེ་ང་ཚོའི་དགེ་བཤེས་དྷརྨ་བརྙན་འདི་པ་གནས་
གཅིག་ཏུ་བདེ་བར་ཚིམས་ཏེ་བཞུགས་པ་ཞིག་མིན་ཞེས་འཁོད་ལ། ཕྱིས་སུ་བྲིས་
པའི་དགེ་ཆོས་རྣམ་ཐར་དག་ཏུའང་། རཱ་ཧུ་ལ་ནས་དགེ་འདུན་ཆོས་འཕེལ་ལ་
ད་ཕན་རྒྱ་བོད་ཀྱི་ལོ་ཙཱ་བ་ཕར་ཚུར་རྒྱུ་འགྲུལ་གྱི་རྒྱུན་ཆད་ནས་ཡུན་རིང་སོང་
གཤིས། ཁྱེད་ནས་རྒྱ་གར་དུ་ཕེབས་ནས་སཾ་སྐྲྀཏའི་སྐད་ལ་སྦྱངས་པ་མཛད་དེ་
ཕྱིས་ཀྱི་ལོ་ཙཱ་བ་ཞིག་མཛད་དགོངས་ན་ང་དང་མཉམ་དུ་རྒྱ་གར་ལ་ཕེབས་་་་་
དགོས་ཞེས་ཞུས་ཞེས་དང་། གཏམ་རྒྱུད་གསེར་གྱི་ཐང་མ་ལས། དེ་ཡང་ཁོ་བོ་
གཞོན་ནུ་ཞིག་ནས་རྒྱ་གར་གྱི་ཡུལ་དེར་ལན་གཅིག་སླེབས་ན་སྙམ་པ་ཡང་ཡང་
ཡོད་ཅིང་། དབུས་སུ་སླེབས་ནས་ལོ་བདུན་ཙམ་སོང་བ་ན། རྒྱ་གར་ནས་པཎྜིཏ་
རཱ་ཧུ་ལ་བྱ་བ་ཞིག་བོད་དུ་བྱོན་པ་དང་འཕྲད་ནས་འགྲོ་བའི་སྐུལ་མ་བཏབ་པ་
བཞིན་འདོད་ཐོག་ཏུ་སྨིན་ཏེ་ཆས་སོ་ཞེས་འཁོད་པ་བཞིན། རཱ་ཧུ་ལའི་སྐུལ་མ་
བཏབ་པ་རྐྱེན་བྱས་དགེ་འདུན་ཆོས་འཕེལ་རང་ནས་ཀྱང་འབྲས་སྤུངས་སུ་མུས་
བཞིན་བཞུགས་འདོད་མེད་པ་མ་ཟད། མི་རིང་བའི་ལྷ་རམས་དམ་བཅའ་ཡང་
བཞག་འདོད་མེད་པར་གཞན་དང་གཞན་ནས་ཡིད་སྨོན་འཆོར་བའི་དགེ་་་



དགེ་འདུན་ཆོས་འཕེལ།
བཤེས་ཀྱི་ཆོ་ལོ་དེ་ཉིད་ལམ་འགྲམ་གྱི་རྩྭ་བཞིན་འདོར་བར་མཛད། ཚུལ་འདི་
ཡང་དགེ་འདུན་ཆོས་འཕེལ་ཆོས་ཀྱི་གནས་ལུགས་རྒྱུད་ལ་མངའ་བས་མི་ཕལ་
དང་ཕལ་གྱིས་གཞོལ་བའི་རྙེད་སྙན་བདེ་བསྟོད་ལ་ཐུགས་མི་དགྱེས་པའི་རང་
གཤིས་རྣལ་མ་དེ་ཉིད་མཚོན་ཐུབ་སྟེ། ཁོ་རང་གི་ཞལ་ནས། སངས་རྒྱས་ཀྱིས་་་
གསུངས་པའི་བཀའ་དང་དགོངས་འགྲེལ་ཐམས་ཅད་ཀྱི་གནད་རྣམས་ནི་ཤེས།
དེ་ལ་སྤངས་ལེན་མི་བྱེད་བཞིན་དུ་མིང་སྟོང་པའི་དགེ་བཤེས་ཁས་འཆེ་བས་་་
གང་ཡོང་སྙམ་ནས་ལྷ་རམས་དམ་བཅའ་ལ་བྲོས་ཕྱིན་པ་ཡིན་གསུངས། ཕྱིས་སུ་
རྒྱ་གར་ནས་བོད་ལ་ཕེབས་རྗེས་རང་གི་ཚད་གཞི་དེ་སླར་ཡང་མངོན་པར་བྱས་
ཡོད་དེ། མི་རྒན་ཤེས་རབ་རྒྱ་མཚོས་བྲིས་པའི་རྣམ་ཐར་དུ། ཉིན་གཅིག་དེ་རིང་
སྐད་ཆ་བཟང་བོ་ཞིག་གོ་བྱུང་ང་རང་དགའ་ནས་བསྡད་ཡོད་གསུངས། གང་
ཡིན་ན་ཞུས་པར་ཏྲེ་ཧོར་སྐྱོར་དཔོན་སྨོན་ལམ་དམ་བཅའ་འཇོག་ཁར་བྲོས་་་་
ཚར་འདུག་ཟེར། ཕ་བཟང་བུ་དེ་ག་རང་རེད། ཁོས་དཔེ་ཆ་གོ་བའི་རྟགས་རེད།
མིང་གི་དགེ་བཤེས་ཀྱིས་ཅི་ཡང་མི་ཕན་གསུངས་ཞེས་པ་ལྟར་རོ། །
ལོ་རྒྱུས་ཀྱི་དལ་འབབ་རིང་མོ་ལ་ཕྱི་མིག་འཕངས་པ་ལས་གསལ་ལེར་ཤེས་
ཐུབ་པ་ནི། སྟོན་པ་ཤཱཀྱ་ཐུབ་པས་གསར་དུ་བཏོད་པའི་སངས་རྒྱས་ཆོས་ལུགས་
དེ་ཉིད་ཆོས་རྒྱལ་རིམ་བྱོན་དང་ཁྱད་པར་དུ་ལོ་པཎ་བཀའ་དྲིན་ཅན་རྣམས་་་
ཀྱིས་མི་རབས་ནས་མི་རབས་བརྒྱུད་དེ་གཅེས་པའི་ཚེ་སྲག་ཕངས་མེད་དུ་བློས་
བཏང་སྟེ་དཀའ་བ་བརྒྱ་ཕྲག་ཁྱད་བསད་ཀྱིས་བོད་དུ་དྲངས་པའི་དགེ་མཚན་
གྱིས། དེང་གི་དུས་སུ་ཡུལ་རྒྱ་གར་ལ་སངས་རྒྱས་ཆོས་ལུགས་ཤུལ་ཙམ་ལས་མ་
ལྷག་རུང་བོད་ཡུལ་འདི་མིང་དོན་གཉིས་མཚུངས་ཀྱི་ཆོས་ཀྱི་ཞིང་ཁམས་སུ་་་་
གྱུར་པ་དང་། དེ་བཞིན་རྒྱལ་བའི་བཀའ་འགྱུར་རོ་ཅོག་དང་རྗེས་འཇུག་མཁས་
46



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
པས་མཛད་པའི་བསྟན་འགྱུར་གྱིས་མཚོན་པའི་ཆོས་ཀྱི་གཞུང་ལུགས་རི་བོའི་
གཏོས་དང་མཉམ་པ་རྣམས་བོད་ཀྱི་སྲོལ་རྒྱུན་རིག་གནས་ཀྱི་སྲོག་ཤིང་དུ་གྱུར་
ཞིང་། ཆུ་དང་འོ་མ་འདྲེས་པ་ལྟར་ཕན་ཚུན་དབྱེ་བ་འབྱེད་དུ་མེད་པར་སྣང་།
དེ་ལྟ་བས་ན། ཇི་སྐད་དུ། ཆུ་འགོ་གངས་ལ་གཏུག ཆོས་ཕུག་རྒྱ་གར་ལ་གཏུག་
ཅེས་བརྗོད་པ་ལྟར། ཆོས་ལུགས་པ་ཞིག་གི་ངོས་ནས་བརྗོད་ན། འཕགས་པའི་
ཡུལ་ལ་གནས་མཇལ་ཐེངས་ཤིག་བྱེད་ཐུབ་ན་ཚོགས་བསགས་སྒྲིབ་སྦྱང་གི་ཕུལ་
དུ་གྲུབ་ཅིང་། རིག་གནས་པ་ཞིག་གི་ངོས་ན་བལྟས་ན། ནང་བསྟན་རིག་གནས་
ཀྱི་འབྱུང་ཁུངས་ལ་དངོས་སུ་ཕྱིན་ཏེ་རྟོག་གཞིག་བྱེད་ཐུབ་ན་དེ་ལས་རྨད་དུ་
བྱུང་བའི་ལས་ཤིག་གང་ན་ཡོད། དགེ་འདུན་ཆོས་འཕེལ་ནི་ཆོས་ལུགས་པ་ཞིག་
ཡིན་ལ་རིག་གནས་པ་ཞིག་ཀྱང་ཡིན་པས། སྔོན་བྱོན་ལོ་པཎ་གསེར་རིའི་ཕྲེང་བ་
ཞབས་སོར་བཀོད་པའི་ཤུལ་ལ་འཇུག་ཐུབ་པ་ནི་ཅི་འདྲའི་དགའ་བ་སྒོམ་་་་་
དགོས་པ་ཞིག་རེད་ཨང་། དགེ་འདུན་ཆོས་འཕེལ་རང་གི་ཞལ་ནས་ཀྱང་། རིང་
ནས་འདྲིས་པའི་རང་ཁྱིམ་ངོས་ཟིན་ཅིང་། །ཚེ་རབས་སྔ་མའི་ལས་ཀྱི་འཕྲོ་རྙེད་
དེ། །དུས་ཀྱི་མཐའ་ཡང་རྫོགས་པའི་སངས་རྒྱས་གསུང་། །གསར་དུ་བསྒྱུར་བའི་
དགའ་བ་གང་གིས་མཚོན། །མི་ལོ་བརྒྱད་བརྒྱའི་ཡུན་ལ་རྒྱ་གར་དུ། །མ་སླེབས་ཕྱི་
དལ་ཅན་གྱི་ལོ་ཙཱ་བ། །ལེགས་སྦྱར་བསྟན་བཅོས་དངོས་སུ་ཀློག་པ་ཞིག །ད་ལྟ་
མ་གདྷ་ན་མཆིས་སོ་སྐད། །ཅེས་པ་འདིས་མཚོན་ཐུབ་བོ། །གལ་སྲིད་དགེ་འདུན་
ཆོས་འཕེལ་ལྷ་རམས་དགེ་བཤེས་ཀྱི་ཆོ་ལོ་བཞེས་ཏེ་མུ་མཐུད་དུ་འབྲས་སྤུངས་
སུ་བཞུགས་ཏེ་ཕྱི་ཡུལ་མ་འགྲིམས་པའི་དབང་དུ་བཏང་ན། ཁོང་ན་ངང་པའི་
རྒྱལ་པོ་ལྟར་འཁོར་སློབ་ཀྱིས་བསྐོར་ཞིང་གཞུང་ཆེན་དག་གི་འགྲེལ་བ་བརྩམས་
ཏེ་འཆད་རྩོད་རྩོམ་གསུམ་གྱི་ཡོན་ཏན་ཁུར་དུ་ལྗིད་པའི་མཁས་དབང་ཞིག་ཏུ་
42



དགེ་འདུན་ཆོས་འཕེལ། །
གྱུར་ངེས་མོད། འོན་ཏེ་རྣམ་དཔྱོད་དང་མཐོང་ཐོས་ཀྱིས་ཕྱུག་པའི་མཁས་པ་
མིག་རྒྱང་ཅན་ཞིག་བོད་ཀྱི་རིག་གནས་རིག་པའི་མཐོང་དབྱིངས་སུ་འོད་འཚེར་
དུ་མེད་པར་གྱུར་བས་ན་ཤིན་ཏུ་ཕངས་པ་ཞིག་མ་ཡིན་ནམ། ལོ་རྒྱུས་ནི་ལོ་རྒྱུས་
ཡིན་པས་བསུབ་ཏུ་ག་ལ་ཐུབ། འདི་ནི་བརྟག་པ་མཐའ་བཟུང་གི་སྒོ་ནས་དགེ་
འདུན་ཆོས་འཕེལ་ལ་རྗེས་དྲན་བྱས་པ་ཙམ་མོ། །
བདུན་པ། རྒྱ་དཔེ་ཞིབ་ཏུ་འཚོལ་བའི་ལས་རིམ་དུ། །
ཡབ་མེས་ཤུལ་བཞག་རིག་པ་རང་ངོ་འཕྲོད། །
རྒྱལ་ཁམས་རིག་པས་བསྐོར་བའི་གཏམ་རྒྱུད་གསེར་ཐང་དུ། དེ་ཡང་ཐོག་
མར་པཎྜིཏ་དང་ངེད་ཅག་འཕན་ཡུལ་དང་། རྭ་སྒྲེང་སོགས་སུ་གནས་སྐོར་ལ་
སོང་། ཞོར་ལ་པཎྜིཏའི་ཐད་ནས་ལེགས་སྦྱར་ཡང་ཕྲན་བུ་བསླབ་པའི་འགོ་་་་
ཚུགས། ཁོང་པ་ལ་དངུལ་ཡང་མང་པོ་འདུག་ཅིང་། བོད་སྐད་ཀྱང་ཕལ་ཆེར་་་་་
བྱིས་པ་ལོ་བདུན་པའི་ཚོད་ཙམ་མཁྱེན། ལྷ་སའི་སྐུ་དྲག་འགའ་རེས་འགོ་འདྲེན་
ཀྱང་བཟང་བར་བརྟེན་དགོན་སྡེ་རིགས་ཀྱི་ནང་རྟེན་རྣམས་ཞིབ་ཏུ་མཇལ་རྒྱུ་
བྱུང་ཞེས་བརྗོད་པ་ལྟར། སྤྱི་ལོ་༡༩༣༤ལོའི་སྤྱི་ཟླ་བདུན་པ་ནས་དགུ་བའི་བར་
པཎྜིཏ་དང་མཉམ་དུ་འཕན་ཡུལ། སྟག་ལུང་། རྭ་སྒྲེང་། རྒྱལ་རྩེ། ཞ་ལུ། བཀྲ་ཤིས་
ལྷུན་པོ་སོགས་སུ་ཟླ་བ་གཉིས་ཙམ་གྱི་རིང་དུ་དངོས་སུ་ཞབས་པད་འཁོད་དེ།
རྒྱ་དཔེ་དང་ལྡེབས་རིས། རྡོ་རིང་ཡི་གེ་སྐུ་འདྲ་སོགས་རྟེན་དང་བརྟེན་པ་ཇི་་་་
སྙེད་ཞིབ་མོ་བློ་ཡིས་དཔྱད་པ་གཏོང་བའི་ཚུལ་གྱིས་གནས་བསྐོར་བྱས། རྟོག་
དཔྱོད་ཀྱི་རིམ་པ་འདིས་དགེ་འདུན་ཆོས་འཕེལ་ལ་མཚོན་ན། གོང་ཞུས་ལེགས་



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
སྦྱར་བསླབ་པའི་འགོ་ཚུགས་པས་ཕྱིས་སུ་ལེགས་པར་སྦྱར་བའི་སྐད་ཁོང་དུ་་་་
ཆུད་པའི་རྨང་གཞི་གཏིང་པ་དང་། ཁྱད་པར་དུ་རི་ཕུག་དགོན་དང་ངོར་ཨེ་ཝཾ་
ཆོས་ལྡན་ས་སྐྱ་སོགས་ན་ཏ་ལའི་ལོ་མར་བྲིས་པའི་རྒྱ་དཔེ་པོ་ཏི་བརྒྱ་ལྷག་་་་
གཟིགས་མོ་བྱུང་བ་དང་། འཕན་སྟོད་ཀྱི་རྒྱལ་ལྷ་ཁང་གི་རྡོ་རིང་སོགས་ཁྲི་དར་
མའི་ཚ་བོ་བཀྲ་ཤིས་བརྩེགས་དང་དེའི་སྲས་མངའ་བདག་འོད་ལྡེ་སོགས་ཀྱི་་་་
སྐབས་ལ་བཞེངས་པར་སྙམ་པའི་རྡོ་རིང་གི་རིགས་དང་རྒྱ་གར་བཟོ་ལུགས་་་་
འཁྲུལ་མེད་དུ་སོང་བའི་བྱམས་པ་གཙོ་འཁོར་གསུམ་གྱི་རྡོ་སྐུ་ལྟ་བུ་རྟེན་བྱིན་
ཆེན་མང་པོ་ཞིབ་དཔྱོད་བྱས་པ་དང་། རི་ཕུག་ན་ཁ་ཆེའི་པཎ་ཆེན་གྱི་ཐུགས་་་
དམ་གྱི་རྟེན་དོན་ཞགས་ལྷ་ལྔའི་བྲིས་ཐང་རྒྱ་གར་མ་བཟོ་ལེགས་ཤིང་ཡིད་་་་
འཕྲོག་པ་ལྟ་བུ་ལྷ་རིས་ཀྱི་སྐོར་ཞིབ་མཇལ་བྱས་པའི་གོ་སྐབས་རྙེད་པ་དང༌། །
གཞན་ཡང་སྔོན་ཆད་ལོ་རྒྱུས་སོགས་སུ་ཤེས་པ་ཙམ་ལས་དངོས་སུ་ཕྱིན་མ་མྱོང་
བའི་གནས་གྲགས་ཅན་འཕན་སྟོད་ཀྱི་གླང་ཐང་དང་པོ་ཏོ། བྲག་རྒྱབ་སོགས་་་་
བཀའ་གདམས་པའི་དགོན་རྙིང་དག་དང་། ལོ་ཙཱ་བ་ཆེན་པོ་པ་ཚབ་ཉི་མ་་་་
གྲགས་པའི་གདན་ས་སྟེ་བཙུན་མའི་དགོན་ཆུང་དང་། ཁ་ཆེ་པཎ་ཆེན་ཤཱཀྱ་ཤྲཱིའི་
གདན་ས་སྤོས་ཁང་ཚོགས་པ་བྱ་བའི་དགོན་པ་དང༌། ཀུན་མཁྱེན་བུ་སྟོན་རིན་
པོ་ཆེའི་གཟིམ་ཤག་དང་། མཁས་གྲུབ་ཆེན་པོ་ཀུན་བཟང་པའི་གདན་ས་ངོར་
ཨེ་ཝཾ་ཆོས་ལྡན། དཔལ་ལྡན་ས་སྐྱ། སྣར་ཐང་སོགས་ལ་རིག་པས་བསྐོར་བའི་་་་
སྐལ་བ་ལྷུན་གྱིས་གྲུབ་པས། དགོན་པའི་ར་བར་ལོ་ཡི་འཁོར་མོ་ཇི་ཙམ་སྦྱངས་
བརྩོན་བྱས་ཀྱང་རྙེད་དུ་མི་ཐུབ་པའི་སྤྱི་ཚོགས་རིག་པའི་ཁྱབ་ཁོངས་ཀྱི་ཚན་་་་
རིག་རང་བཞིན་གྱི་བརྟག་དཔྱད་བྱེད་ཐབས་ཁྱད་པར་བ་དེ་མངའ་དབང་་་་
འབྱོར་ལ། བོད་རང་སའི་མཆོད་འབུལ་གྱི་རྟེན་ཙམ་དུ་གྱུར་པའི་གནའ་དཔེ་



དགེ་འདུན་ཆོས་འཕེལ། །
རིན་ཐང་ཅན་གྱི་རིན་ངོས་ཤེས་པ་གྱུར། ཁོང་གི་ཞལ་ནས། ས་སྐྱའི་སྒོ་རུམ་ལྷ་
ཁང་དུ་ཡང་ལན་གཅིག་དཔེ་ཆ་ལ་རྡུལ་དཀྲུག་བྱས་པས་རྒྱ་དཔེ་པོད་ལྔ་ཙམ་
འཁྲུག དེར་ཆོས་སེམས་ཅན་འགའ་ཞིག་གིས་དཔེ་འཁྲུག་པ་ཉར་ན་བཀྲ་མ་་་་
ཤིས་པ་ཡོང་ཟེར་ནས་འོག་ཁང་གི་ཕྱག་དར་ཁྲོད་དུ་འཕངས་པས་ཐམས་ཅད་
ཆུད་ཟོས། ཏ་ལའི་ལོ་མར་བྲིས་པའི་དཔེ་རྙིང་ཤོག་ལྡེབ་རེ་ཙམ་རྒྱ་གར་དུ་ཡང་
ཆེས་ཤིན་ཏུ་རྙེད་པ་དཀའ་བ་ལགས་པས། གཅེས་ནོར་ལ་བརྩི་ཐང་དེ་ཙམ་དུ་
མེད་པ་ཡ་ཆ། དེ་བཞིན་དད་པ་ཅན་འགའ་ཞིག་གིས་གཞུང་ཆ་ཚང་རེ་རེའི་་་
ནང་ནས་ཤོག་གུ་རེ་ཙམ་བརྐུས་ཏེ་མགུལ་སྲུང་བྱེད་པ་དང་། དཔེ་ལྡེབ་ཀྱི་ཤོག་
བུ་སེན་མོ་ཙམ་དུ་བཀོག་སྟེ་བྱིན་རླབས་ཞེས་ཟ་བ་དང་། སྐུ་བརྙན་དང་མཆོད་
རྟེན་གྱི་གཟུངས་གཞུག་ཏུ་ཕུལ་ཏེ་ནམ་ཡང་མཐོང་རྒྱུ་མེད་པ་སོགས་བསྟན་་་་་
པའི་རྒྱུན་ལ་གནོད་པ་དག་བྱས་ནས་གཞན་ལ་ད་དུང་ངོམ་པར་བྱེད་དོ་ཞེས་
སྐྱོན་བརྗོད་བྱས་ཤིང་། ད་ལྟ་སིངྒ་ལའི་སྡེ་སྣོད་གསུམ་མག་དྷའི་སྐད་དུ་བཞུགས་
པ་འདིའི་འོག་ན་ནང་པ་སངས་རྒྱས་པའི་རྒྱ་དཔེ་ཕྱོགས་གཅིག་ཏུ་བཞུགས་པ་
ལ་རེ་ཞིག་ད་ལྟའི་རྙེད་ཟིན་པ་འདི་ཙམ་གྱི་དབང་དུ་བྱས་ཀྱང་བོད་ཀྱི་ཡུལ་་་་
འདི་མང་ཤོས་སུ་ཡོད་འདུག་ཅིང་། འདིའི་འགྲེལ་བ་ཡིད་ཀྱི་ཤིང་རྟ་ལ་དགའ་
བ་དང་ཀཎགོམིས་མཛད་པ་སོགས་ནི་བྱང་ཤམ་བྷ་ལའི་དཔེ་མཛོད་དེ་འདྲ་ན་
ཡོད་ན་མ་གཏོགས་བོད་ཡུལ་གྱི་གླེགས་བམ་འདི་གཅིག་པུ་ལས་གཞན་ས་སྟེང་
ན་དཔེ་རྒྱུན་ཡོད་ཚོད་དུ་མི་འདུག་ཅིང་། ཕལ་ཆེན་པའི་འདུལ་བ། ཡེ་ཤེས་་་་་
དཔལ་གྱི་ཚད་མའི་སྐོར། རྡོ་རྗེ་མཁའ་འགྲོའི་འགྲེལ་བ་སོགས་དང་། གཞན་ཡང་
བྱང་ས་དང་རྒྱུད་སྡེ་ལ་སོགས་པའི་རྒྱ་དཔེ་གཞན་མང་པོ་ཡང་དེ་འདྲ་ཤ་སྟག་
ཡིན་པས། ཡུལ་གཞན་གྱི་ཧམ་ཆེན་གཡོ་ཐབས་ཅན་སོགས་ལ་མ་ཤོར་ན་ཤིན་ཏུ་
50



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
གནད་ཆེ་སྟེ་ང་ལྟ་བུའི་དབང་ཆུང་རྣམས་ལ་དོན་མེད་པའི་སེམས་ཁྲལ་ཙམ་མོ།།
རྒྱ་དཔེ་འདི་དག་འགངས་ཆེ་བར་མ་ཟད་ཡུལ་ཀྱང་རང་རེའི་ཡུལ་དུ་ཡོད་པས་
ཕན་ཆེ་ཞིང་རྙེད་སླ་བར་བསམ་ནས་ཞིབ་ཏུ་བྲིས་ཞེས་གཟུར་གནས་ཤེས་རབ་
ཅན་ལ་ནང་ལུགས་སུ་རང་གི་འདུན་པ་བརྗོད་ཡོད། དེ་ལྟ་བུའི་བྱེད་རྩོལ་ལས་
བྱུང་བའི་རྒྱལ་ཁམས་རིག་པས་བསྐོར་བའི་གཏམ་རྒྱུད་གསེར་གྱི་ཐང་མ་ཞེས་
བྱ་བའི་ཕྱག་རྩོམ་ནི་ཁོང་གི་རིགས་པའི་སྣུམ་གྱིས་ཟིན་པའི་གྲུབ་འབྲས་ཉག་་་་
གཅིག་ཏུ་འཁུམས་སོ། །པཎྜིཏ་རཱ་ཧུ་ལར་མཚོན་ན་ཁོང་གཉིས་མཉམ་དུ་གནས་
སྐོར་དུ་ཕྱིན་པའི་དགེ་མཚོན་ནི་ཧ་ཅང་མངོན་གསལ་དུ་སྣང་སྟེ། དེ་སྔོན་སྤྱི་ལོ་
༡༩༢༩ལོར་རཱ་ཧུ་ལ་གནས་མཇལ་བའི་ཚུལ་གྱིས་བོད་ཡུལ་དུ་ཕེབས་ཏེ་ཏ་་་་
ལའི་ལོ་མར་བྲིས་པའི་རྒྱ་དཔེ་འཚོལ་དུ་ཡོང་རུང་། ཁྱོན་ཟླ་བ་བཅོ་ལྔ་ཙམ་གྱི་
རིང་ཐབས་བརྒྱ་ཇུས་སྟོང་གིས་བརྩོན་པ་བྱས་ཀྱང་། བོད་ཡིག་ཤིང་པར་དང་
གནའ་དཔེ་ལག་བྲིས་མ་འགའ་རེ་ལས་རྒྱ་དཔེ་པོད་གཅིག་ཀྱང་ལག་ཏུ་མ་ལོན།
ཐེངས་འདིར་བོད་ས་གནས་སྲིད་གཞུང་ནས་རྒྱ་དཔེ་པར་འདེབས་དབང་མ་
གནང་རུང་དགེ་འདུན་ཆོས་འཕེལ་རོགས་དན་དུ་ཡོད་པས་རྒྱ་དཔེ་པོད་བརྒྱ་
ལྷག་ཞིབ་གཟིགས་ཀྱི་གོ་སྐབས་འབྱོར་བ་མ་ཟད་གལ་ཆེན་གྱི་པོད་འགའ་་་་་
བཤུས་འབྲིའང་བྱེད་ཐུབ་པ་བྱུང་བས་སོ། །
བརྒྱད་པ། ལེགས་སྦྱར་ལྷ་སྐད་སྦྱངས་པའི་ལེགས་འབྲས་སུ། །
རྒྱ་གཞུང་བོད་དུ་བསྒྱུར་བའི་ལས་འཕྲོ་རྙེད། །
དེ་ཡང་གཏམ་བརྒྱུད་གསེར་གྱི་ཐང་མར་འཁོད་པ་ལྟར། བོད་རབ་བྱུང་



དགེ་འདུན་ཆོས་འཕེལ།
བཅུ་དྲུག་པའི་ཤིང་ཕོ་ཁྱིའི་ལོ་སྟེ་སྤྱི་ལོ་༡༩ ༣༤ལོའི་ལོ་སྨད་དུ་དགུང་ལོ་སོ་་་་་
གཉིས་སུ་སོན་པའི་དགེ་འདུན་ཆོས་འཕེལ་པཎྜིཏ་རཱ་ཧུ་ལ་དང་མཉམ་དུ་ཡར་
འབྲོག་བརྒྱུད་ནས་རྒྱལ་རྩེ་ལ་སླེབས། དེ་ནས་རིམ་གྱིས་བཀྲ་ཤིས་ལྷུན་པོ་དང་ཞ་
ལུ་ལ་སླེབས། དེ་ནས་པཎྜིཏ་མ་ཏི་ལུག་རྫི་མཛད་པའི་གནས་ཁྱད་པར་ཅན་ཤབ་
གཞུང་བརྒྱུད་དེ་དཔལ་ལྡན་ས་སྐྱ་ལ་སླེབས། ས་སྐྱ་ནས་ལྷོ་ངོས་སུ་རྨ་བྱ་བརྒྱུད་
ནས་དྲང་སོའི་ཡུལ་དུ་སླེབས། དེ་ནས་དིང་རི་དང་གཉའ་ནང་སོགས་བརྒྱུད་དེ་
རིམ་གྱིས་བལ་ཡུལ་དུ་སླེབས། བལ་ཡུལ་ནས་ལྷོ་ནུབ་ངོས་སུ་ཙནྡྲ་གོ་རི་བྱ་བའི་
ལ་བརྒལ་ཏེ་རྒྱ་གར་འཕགས་པའི་ཡུལ་ཏུ་བརྟོལ་པ་ཡིན་ནོ། །ལོ་དེའི་ཟླ༡༡པར་
བལ་ཡུལ་གྱི་རྒྱལ་ས་ཀ་ཏ་མན་རྡུར་སླེབས་ནས་ཡུལ་དེ་གའི་པཎྜིཏའི་རོགས་་་་་
པའི་ཁྱིམ་དུ་ཟླ་བ་དྲུག་ཙམ་བཞུགས། ཕལ་ལམ་སྤྱི་ལོ ༡༩༣༥ལོའི་ཟླ༦པའི་ནང་
དགེ་འདུན་ཆོས་འཕེལ་དང་རཱ་ཧུ་ལ་རྣམ་གཉིས་གྲོང་ཁྱེར་ཀ་ཏ་མན་རྡུ་ནས་
ཆས་ཏེ་རྒྱ་གར་དུ་སླེབས། གཏམ་བརྒྱུད་གསེར་ཐང་དུ། རང་ལོ་སོ་གཉིས་སུ་་་
སོན་པའི་དགུན་ཟླ་ར་བའི་ཚེས་བཅོ་བརྒྱད་ལ་གངྒའི་ཆུ་འཐུང་ཞིང་། ལོ་དེའི་
དགུན་ཧྲིལ་བོར་སྲིན་བུ་མཚོ་དཀྱིལ་དུ་ལྷུང་བ་ལྟ་བུའི་སྐྱོ་ཉམས་དང་བཅས་་་
གྲོང་ཁྱེར་སྐྱ་ནར་གྱི་བུར་བསྡད་དོ་ཞེས་དང་། བལ་ཡུལ་ནས་ལྷོ་ནུབ་ངོས་སུ་
ཙནྡ་གི་རི་བྱ་བའི་ལ་བརྒལ་ཏེ་མི་རིང་བར་རྒྱ་གར་གྱི་ལྕགས་ལམ་དང་འཕྲད་
ཅེས་གསུངས་པ་ལྟར་རོ། །
སྤྱི་ལོ ༡༩༣༥ལོའི་གསར་འགྱུར་མེ་ལོང་ཞེས་བྱ་བར་འདི་ལྟར་འཁོད་ཡོད་
དེ། རཱ་ཧུ་ལ་བྱ་བ་ལ་པཎྜིཏའི་མཚན་སྙན་ཡོད་དེ། ཉེ་བའི་ལོ་ཤས་རིང་དུ་ཁོང་
ཉིད་བོད་དུ་ཕྱིན་ཏེ་རྟོག་ཞིབ་བྱས་ལ། ཉེ་བར་ཡང་འཇར་པན་དུ་ཕེབས་རྩིས་
འདུག ཨ་མདོ་དགེ་བཤེས་དང་ཁོང་གཉིས་འབྲས་སྤུངས་ནས་ལྷན་དུ་རྒྱ་གར་



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
ལ་ཕེབས་པ་རེད། ཨ་མདོ་དགེ་བཤེས་འདི་པ་གཞུང་ལུགས་ཀྱི་མཁྱེན་རྒྱ་རབ་ཏུ་
ཡངས་ལ་རི་མོའི་རིགས་ཀྱང་ཧ་ཅང་མཁས། ཁོང་རྡོར་གླིང་ལ་ཕེབས་ནས་་་་་
བཞུགས་རྒྱུ་རེད། ཅེས་སོ། །དེ་ལྟར་དགེ་འདུན་ཆོས་འཕེལ་དང་རཱ་ཧུ་ལ་རྣམ་
གཉིས་རྡོར་གླིང་དུ་ཕྱིན་ཏེ་སྤྱི་ལོ༡༩ ༣༧ལོའི་ཟླ་བ་བཞི་བའི་བར་དུ་བཞུགས་
ཏེ་གནས་མཇལ་བྱས་ཤིང་སཾ་སྐྲྀཏ་དང་དབྱིན་ཇིའི་སྐད་ཡིག་ཀྱང་མུས་བཞིན་
སྦྱངས་བརྩོན་བྱས། པཎྜིཏ་རཱ་ཧུ་ལའི་རང་རྣམ་དུ་འདི་ལྟར་བྲིས་ཡོད་དེ། ང་ཚོ་
རྒྱ་གར་འཕགས་པའི་ཡུལ་དུ་སླེབས་སོང་། རྒྱང་རིང་རྨ་འབྲུ་སྔོན་མོ་ཉེ་འགྲམ་
ནས་ཡོང་བའི་དགེ་བཤེས་འདི་པའི་སྙིང་ཁོང་རུས་པའི་གཏིང་ནས་ཉར་བའི་
རེ་འདུན་ཏེ། སྟོན་པ་ཐུགས་རྗེ་ཅན་འཁྲུངས་པའི་གནས་མཆོག་དངོས་སུ་ཕྱིན་
ན་སྙམ་པ་དེ་ཡིད་བཞིན་དུ་འགྲུབ་བྱུང་། ངས་ཁོང་ཉིད་ཁྲིད་དེ་སངས་རྒྱས་ཀྱི་
གནས་མཆོག་བརྒྱད་སོགས་ལ་མཇལ་སྐོར་བྱས། ང་ཚོ་གནས་གང་དུ་འབྱོར་ཚེ་
ཁོང་ནས་ཀྱང་སྟོན་པའི་མཛད་པ་ལ་སྙན་པའི་ཤོ་ལོ་ཀས་བསྟོད་སྤྲིན་ཕུལ་ཞིང་
གནས་ཀྱི་ས་ཁྲའང་འགོད་པར་མཛད། ཅེས་བརྗོད་པ་ལྟར། དགེ་འདུན་ཆོས་
འཕེལ་ནི་རིགས་པས་གནས་སྐོར་བྱེད་པའི་མཁས་པ་ཞིག་ལས་དད་མོས་ཁོ་་་་
ནའི་དབང་དུ་སོང་བའི་མཇལ་སྐོར་བ་ཞིག་མིན་པས། ཡུལ་གང་དུ་ཕྱིན་ཚེ་་་་
མཐོང་ཐོས་དྲན་རེག་ཡོད་རྒུ་རྣམ་དཔྱོད་ཀྱི་རིགས་པས་བརླན་ཏེ་ཕྱི་རབས་ཆུ་
བུར་མིག་གི་མཐོང་ཆོས་སུ་གླེགས་བམ་གྱི་བཀའ་དྲིན་སྩལ། དེང་སང་ང་ཚོས་
མཇལ་དུ་ཡོད་པའི་རྒྱ་གར་འཕགས་པའི་ཡུལ་དུ་ནང་བའི་མཆོད་རྟེན་དང་་་་
གནས་མཆོག་བྱིན་ཅན་རྣམས་ཀྱི་བཤད་པ་ཞེས་པ་དང་རྒྱ་གར་གྱི་གནས་ཆེན་
ཁག་ལ་བགྲོད་པའི་ལམ་ཡིག་ཅེས་པ་དོན་འདུས་ཞིང་གོ་སླ་བ། འོལ་སྤྱི་ཙམ་མ་
ཡིན་པར་བརྗོད་ཚད་དཔྱད་པ་གསུམ་གྱིས་ཟིན་པའི་པོད་ཆུང་འཁྱེར་བདེ་སྤྱོད་
53



དགེ་འདུན་ཆོས་འཕེལ།
བདེ་འདི་ཀོའང་སྐབས་དེ་དག་ཏུ་དཀའ་ངལ་ཁྱད་བསད་ཀྱིས་བྲིས་པར་སྣང་
ངོ་། །
སྤྱི་ལོ༡༩ ༣༦ལོའི་ཟླ་གཉིས་པའི་ནང་དུ་རཱ་ཧུ་ལ་རྡོར་གླིང་ནས་འཇར་་་་
པན་དང་ཁྲའོ་ཞན། སུའུ་ལེན་སོགས་ཀྱི་རྒྱལ་ཁབ་དག་ཏུ་ཕེབས། རཱ་ཧུ་ལ་སོང་
ཤུལ་གྱི་ཟླ་བ་ཁ་ཤས་ནང་དུ་དགེ་འདུན་ཆོས་འཕེལ་ལ་འཚོ་བའི་མཐུན་རྐྱེན་
ཞན་པས་ལྟོ་གོས་ཀྱི་དཀའ་ངལ་ཆེ་ཙམ་བྱུང་། ཟླ་བདུན་པའི་ནང་དུ་ཁོང་ཉིད་
གནས་ཚང་ལྷ་མོ་འཚོའི་ཁྱིམ་ནས་རྡོར་གླིང་ཧི་མ་ལ་ཡ་སངས་རྒྱས་པའི་འདུས་
ཚོགས་སུ་སྤོར། ཟླ་བ་དགུ་བའི་ནང་དུ་ཕྱིར་ལོག་པའི་རཱ་ཧུ་ལ་དང་འཕྲད། དེའི་
འཕྲོར་ཁུ་ནུ་བྷ་བུ་མཐར་ཕྱིན་གྱི་གནས་སུ་ཟླ་བཅོ་བརྒྱད་ཙམ་བཞུགས་ཤིང་།
དེའི་འཚོ་བའི་མཐུན་རྐྱེན་སྦྱར་བ་ལ་བརྟེན་དབྱིན་ཇི་ལེགས་པར་སྦྱངས། རྣམ་
ཐར་དག་ཏུ། རྡོར་གླིང་དུ་ཡུན་རིང་ཙམ་བཞུགས་ཞོར་ཡེ་ཤུའི་ཆོས་ལུགས་པ་ཨ་
མ་རྒན་མོ་ཞིག་ནས་དབྱིན་ཡིག་བསླབས་བཞིན་ལྟོ་གོས་གཉིས་ཀ་ཕུལ་འདུག་
པ་ཕྱིས་སུ་ཡང་ངའི་ཨ་མ་རྒན་མོ་དེ་དྲིན་ཆེ་གསུངས་ཀྱི་ཡོད་ཅེས་འཁོད་པ་ལྟར།
ཁོང་གི་དབྱིན་ཇིའི་སྐད་ཡིག་ཆུ་ཚད་ཀྱང་སྐབས་འདི་དག་ཏུ་ཡར་མཐོ་བྱུང་བ་
མངོན། མ་གཞི་དགེ་འདུན་ཆོས་འཕེལ་འབྲས་སྤུངས་སུ་བཞུགས་དུས་ནས་་་་
དབྱིན་ཇིའི་རྨང་གཞི་བཞག་པར་སྣང་སྟེ། ཧོར་ཁང་བསོད་ནམས་དཔལ་འབར་
གྱིས་བྲིས་པའི་རྟོགས་བརྗོད་དག་པའི་སྣང་བར། དམ་པ་དེ་ཉིད་དགུང་གྲངས་
སུམ་ཅུ་ཐམ་པ། ཆུ་མོ་བྱ(༡༩༣༣）ལོའི་ཡས་མས་རྒྱ་གར་ལ་ཕེབས་རན་སྐབས་
ཐོག་མར་གསུང་སྐད་ཀྱི་སྟབས་བདེའི་ཆེད་ལྷ་སའི་གདུང་རྩེ་ཟུར་དུ་ཕྱི་རྒྱལ་གྱི་
སྨན་སྣ་ཚོགས་འཚོང་མཁན་རྒྱ་གར་བ་སྦ་བུ་སན་ཏ་སྦི་རི་ཟེར་བ་ཞིག་ཡོད་་་་
པའི་སར་ཕེབས་ནས་ཉིན་ཤས་རིང་དབྱིན་ཇིའི་སྐད་ཡིག་གསན་སྦྱོང་མཛད་
-
54



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
པའི་མཁྱེན་སྟོབས་ལ་སྦ་བུ་དེ་ཡང་ཧ་ལས་པ་ཞིག་བྱུང་བ་རེད་ཅེས་གསུངས་པ་
ལྟར་རོ། །
དེ་ཡང་དགེ་འདུན་ཆོས་འཕེལ་གྱིས་བྲིས་པའི་ཕྱག་རྩོམ་དུ། ནང་པ་་་་་
སངས་རྒྱས་པ་རྣམས་ཀྱིས་རང་བསྟན་མི་ཉམས་གོང་འཕེལ་གྱི་ཆེད་དུ་མ་ཧཱ་བོ་
དྷི་སོ་ས་ཡི་ཌེ་སངས་རྒྱས་པའི་འདུས་པ་ཆེན་པོ་ཞེས་པའི་ཚོགས་པ་ཞིག་་་་་
བཙུགས་ཡོད། ཚོགས་པ་འདི་ཉིད་ཐོག་མར་དཔལ་དྷརྨ་པཱ་ལས་བཙུགས་ཤིང་།
རྩ་བའི་གནས་གཞི་ཀ་ལི་ཀ་ཏ་དྷནཱ་ར་ཛི་ཀའི་གཙུག་ལག་ཁང་དང་། གྱེས་པའི་
ཡན་ལག་ནི་རྡོ་རྗེ་གདན། ཝཱ་ར་ཎཱ་སི། དྷེ་ལི། མ་དྷ་ར་ས། ཨ་ཇི་མེ་ར་སོགས་རྒྱ་
གར་གྱི་ཡུལ་གྲུ་དུ་མ་དང་། དབྱིན་ཇིའི་ཡུལ་གྱི་གྲོང་ཁྱེར་ལོན་ཏོན། འཇར་མན་
གྱི་བྷར་ལེན། ཨ་མེ་རི་ཀའི་ནིའུ་ཡོར་ཀ གཞན་ཡང་ཧོལ་ལན་སོགས་ཕྱིའི་རྒྱལ་
ཁབ་དུ་མར་ཡང་གཙུག་ལག་ཁང་བཙུགས་པས་ད་བར་ལོ་ངོ་ཞེ་དྲུག་གི་རིང་དུ་
བསྟན་ལ་ཕན་པའི་འབྲེལ་ཡོད་ཀྱི་བྱ་བཞག་སྒྲུབ་བཞིན་ཡོད་ཚུལ་གསུངས།
དགེ་འདུན་ཆོས་འཕེལ་རང་ཉིད་ཀྱང་། བོད་རབ་བྱུང་བཅུ་དྲུག་པའི་མེ་མོ་གླང་
(སྤྱི་ལོ་༡༩ ༣༧)སྟེ་དགུང་ལོ་སོ་ལྔའི་སྟེང་ཚོགས་པ་དེའི་བཀོད་སྒྲིག་ལྟར། ཡུལ་
སིང་ག་ལར་ཕེབས་ཏེ་ལོ་གཅིག་དང་ཟླ་བ་བཞི་ཙམ་གྱི་རང་དུ་ས་སྐྱེཏའི་སློབ་
གྲྭ་ཆེན་མོར་རྒྱུད་རིམ་ལྡན་པའི་སྒོས་ལེགས་སྦྱར་སཾསྐྲྀཏའི་སྐད་ཡིག་གསན་སྦྱོང་
གནང་བ་མ་ཟད་ཧིན་དྷུའི་སྐད་ཡིག་ཀྱང་སྦྱོང་བརྩོན་བྱས། དེའི་སྔོན་དུ་པཎྜིཏ་
རཱ་ཧུ་ལའི་དྲུང་ནས་ལེགས་སྦྱར་ཕྲན་བུ་བསླབས་ཤིང་རྒྱ་གར་དུ་ཕེབས་ཕྱིན་་་
ཡུལ་ཝ་རཱ་ཎ་སིར་ཁུ་ནུ་བླ་མ་བསྟན་འཛིན་རྒྱུ་མཚན་ལས་ཀྱང་གསན་སྦྱོང་གང་
ཐུབ་བྱས་ཡོད་སྟབས། སིངྒ་ལའི་སློབ་གྲྭར་སླེབས་དུས་ན་ལེགས་སྦྱར་གྱི་རྨང་
གཞི་མི་དམན་པ་ཞིག་ཡོད། རང་བཞིན་གྱི་མཁྱེན་དཔྱོད་ཧ་ཅང་ཆེ་གཤིས་མི་
，
，



དགེ་འདུན་ཆོས་འཕེལ།
རིང་བར་སཾསྐྲྀཏའི་སྐད་ནས་སྔོན་ཆད་ལོ་པཎ་རྣམས་ཀྱིས་བསྒྱུར་མ་མྱོང་བའི་
གནས་བརྟན་སྡེ་པའི་ལུགས་ཀྱི་མདོ་དྷརྨ་པ་ད་སྟེ་བོད་སྐད་དུ་ཆོས་ཀྱི་ཚིགས་སུ་
བཅད་པ་ཞེས་བྱ་བར་བསྒྱུར་གནང་མཛད་ཅིང་མཇུག་ཏུའང་། རིང་ནས་་་་་
འདྲིས་པའི་རང་ཁྱིམ་ངོས་འཛིན་ཅིང་། །ཚེ་རབས་སྔོན་གྱི་ལས་ཀྱི་འཕྲོ་རྙེད་དེ། །
དུས་ཀྱི་མཐའ་ཡང་རྫོགས་པའི་སངས་རྒྱས་གསུང་། །གསར་དུ་བསྒྱུར་བ་དགའ་
བ་གང་གིས་མཚོན། །ཕྱག་རྒྱ་བཞི་ལྡན་བདེ་བར་གཤེགས་པའི་བཀའ། །རིམ་་་
གྱིས་བརྒྱུད་པ་གནས་བརྟན་སྡེ་པའི་ལུང་། །མུ་ཏིག་འཁྲི་ཤིང་དགའ་བའི་འཕྲིན་
ཡིག་འདི། །གངས་ཅན་རི་བོའི་ཁོངས་སུ་འཁྱོལ་བར་བྱས། །ཞེས་སྤྲོ་བ་མཚོན་
པའི་གསུངས་ཀྱང་གནང་ངོ༌། །
དུས་དེ་ནས་བཟུང་ལོ་ཙཱ་བ་ཆེན་པོའི་མཚན་གྱི་ཅོད་པན་མ་གསོལ་རང་
ཆས་སུ་མངའ་བའི་དགེ་འདུན་ཆོས་འཕེལ་ནས་ལེགས་སྦྱར་སྦྱངས་པའི་ལེགས་
འབྲས་སུ་སྔ་ཕྱིར་ར་མཱ་ཡ་ཎའི་རྟོགས་བརྗོད་དང༌། བྱ་ལེན་མ་མངོན་པར་ཤེས་
པའི་ཟློས་གར། ལེགས་ལྡན་ནག་པོའི་གླུ། ནག་པོ་སྤྱོད་པས་མཛད་པའི་ཨེ་ཝཾ་གྱི་
རྣམ་བཤད་རི་མོ་ཅན། དཔལ་ནག་པོའི་གླུ་དད་པའི་རྣལ་འབྱོར་ཅེས་བྱ་བ་ལེའུ་
བཅུ་གཉིས་པ། ལས་ཀྱི་རྣལ་འབྱོར། དམ་ཚིག་སྒྲོལ་མའི་སྐོར་སོགས་རྒྱ་གཞུང་
དུ་མ་གངས་ཅན་རིག་པའི་མ་དྲོས་མཚོ་མོའི་གསོས་སུ་དྲངས་སོ། །
སིངྒ་ལའར་བཞུགས་རིང་ཆ་ལུགས་ནང་གོས་སྨད་གཡོག་དང་། ཕྱི་གོས་སྐ་
རག་མེད་པའི་ཤོབ་ཤོབ་རྒྱ་སྨུག་རས་རྐྱང་ཞིག་གིས་ཆོག་པ་བྱས་ཏེ་འཚོ་བ་ངན་
ངོན་ཙམ་གྱིས་ཉིན་གཅིག་ཡང་བག་ཡངས་སུ་མ་བསྡད་པར་གྲོང་དང་གྲོང་་་་་
ཁྱེར་རི་དང་མཚོ་གླིང་ཐམས་ཅད་ལ་ཕྱིན་ཏེ། བཟའ་བཏུང་ཚུན་ཆད་སཾསྐྲྀཏ་ཁོ་
ནའི་སྐད་ཀྱིས་བྱས་ནས་དཔྱད་པ་མཛད། སྐབས་དེར་རྒྱ་གར་གྱི་མཚན་ཉིད།
56



，
---
--
-
དགེ་འདུན་ཆོས་འཕེལ་གྱི་རྟོགས་པ་བརྗོད་པ།
ཡུལ་ལུགས། བཟའ་བཏུང་། ཆས་གོས། ཤིང་འབྲས་རིགས། ཤིང་རིགས། སྨན།
མེ་ཏོག སེམས་ཅན་སྣ་ཚོགས། ཆུ་གནས་རིགས། ཡུལ་ལྗོངས། ཕོ་བྲང་། རྡོ་རིང་
སོགས་ཀྱི་འདྲ་རིས་ཤིན་ཏུ་སྤུས་གཙང་མ་ཨང་བཀོད་པ་ཆེ་ཆུང་གྲངས་བརྒྱ་་་
དང་ཉི་ཤུ་རྩ་ལྔ་དེའི་བཤད་པ་རྒྱུ་མཚན་དང་འགྲེལ་བ། སྨན་དང་ཟས་རིགས་
ཀྱི་རོ་ཉི་ཤུ་བཅས་ཤིན་ཏུ་གསལ་བར་བཀོད་པའི་དེབ་ཆེན་ཞིག་ཀྱང་བརྩམས་
ཏེ་རང་ཡུལ་ཨ་མདོར་བཏང་། ཡིད་ཕངས་པ་ཞིག་ལ་དེང་སང་རྩད་མ་ཆོད་་་་
པར་ཕལ་ཆེར་བརླག་ཟིན་པར་སྣང་། རྒྱ་གཞུང་དུ་མའི་ཚིགས་བཅད་ཕྱོགས་
བསྡུས་བྱས་པ་སཾ་བོད་སྐད་གཉིས་ཤན་སྦྱར་མ་ལེགས་སྦྱར་བང་མཛོད་ཅེས་བྱ་
བའི་བསྟན་བཅོས་ཀྱང་སིངྒ་ལར་ཞུགས་དུས་བརྩམས་པས་དེང་གི་དུས་སུ་རང་
ཅག་གིས་མཇལ་དུ་ཡོད་པ་དེའོ། ། །
སྐབས་འདི་དག་ཏུ་ལེགས་སྦྱར་དང་དབྱིན་ཇིའི་ཡི་གེ་སོགས་སྦྱངས་་་་་
འབྲས་ཕུན་སུམ་ཚོགས་པ་བླངས་ཤིང་བརྩམས་ཆོས་དང་འགྱུར་རྩོམ་ཐོད་ཀྱང་
གྲུབ་འབྲས་གྱ་ནོམ་པ་བླངས་མོད། འོན་ཏེ་ཁོང་གི་འཚོ་བ་ནི་ཤིན་ཏུ་ཞན་པ་སྟེ།
སྐབས་འགར་འཚོ་བའི་མཐུན་རྐྱེན་དུ་རི་མོའི་བྲི་འཚོང་གི་ལས་ཀྱང་མ་གཉེར་
ཐབས་མེད་བྱུང་། མི་རྒན་ཤེས་རབ་རྒྱ་མཚོས་བྲིས་པའི་རྣམ་ཐར་དུ། སིངྒ་ལར་
ལོ་གཅིག་དང་ཟླ་བ་བཞི་བཞུགས་རིང་རང་གར་ང་རང་བག་ཡངས་སུ་སྡོད་པ་
ཉིན་གཅིག་མེད། སྐབས་དེར་ངས་འཁུར་ཐང་རི་ལས་ཆེ་ཙམ་ཞིག་འཁུར་ཏེ་
བོད་འདིར་ཅུང་ཟད་ཕན་ཐོགས་ཀྱི་རེ་བ་ཆེན་པོ་བྱས། དུས་སྐབས་འགར་སྒོར་
རྡོག་རེ་གཉིས་ཀྱང་མེད་པར་བསྡད། སྐབས་རེ་དབྱིན་ཇི་སོགས་མཁས་པ་འདྲ་
ཐུག་དུས་སྒོར་སུམ་བརྒྱ་བཞི་བརྒྱ་ཨམ་ཕྲག་ནང་ཉར་རྒྱུ་ཡོད། གང་ལྟར་རང་
གི་མཁས་འདོད་དང་སྐྱིད་འདོད། དངུལ་དངོས་འབྱོར་ཐབས་ཀྱི་རེ་དོགས་རྩ་
，，
，



དགེ་འདུན་ཆོས་འཕེལ།
བ་ནས་བཅད་པ་ཡིན། དགེ་ཆོས་ཤི་རྗེས་མིང་ཤུལ་གཙང་མ་གཙང་རྐྱང་ཡིན་
ཨང་གསུངས་ཀྱི་ཡོད་ཅེས་གསུངས་པ་དང་། གཞན་ཡང་གཏམ་བརྒྱུད་གསེར་
ཐང་དུའང་། དེ་ལྟར་ན་གླིང་འདིར་བོད་ཀྱི་བླ་མ་རྫུ་འཕྲུལ་གྱིས་བྱོན་པ་ནི་སྔར་
འགའ་ཙམ་བྱུང་འདུག་མོད། རྫུ་འཕྲུལ་མ་ཐོབ་པའི་ནང་ན་ངེད་རང་སླེབས་སྔ་
བ་ཞིག་ཏུ་སེམས། ལོ་གཅིག་དང་ཞག་ཤས་མ་ཚང་བའི་ཟླ་བ་བཞི་བསྡད། དེའི་
རིང་ལ་གནས་གཅིག་ཏུ་མ་ཆགས་པར། ལྭ་བ་གཡང་ལུགས་ཞིག་གྱོན་ཏེ་དགེ་
བསྙེན་གྱི་ཟོབ་ཏུ་ཞུགས་ནས་རྟག་ཏུ་རྒྱུ་འགྲུལ་ཁོ་ན་བྱས་པས་ཕལ་ཆེར་གླིང་
གང་བོ་འཁོར་ཙམ་བྱས། གནས་རྟེན་འགངས་ཆེན་རིགས་ཡོད་ཚད་ལ་མཇལ།
ས་མཐར་ལྷུང་བའི་སྙིང་རླུང་དང་སྡེབ་པའི་མིག་ཆུ་འཁྲིགས་པའི་དད་པ་ཡང་
ལན་དུ་མར་སྐྱེས། ནགས་ཚལ་དུ་ལམ་གྲོགས་མེད་པར་སོང་བས་གླང་ཆེན་གྱི་
དངངས་སྐྲག་ཙམ་དང་། ཉིན་གཉིས་ལ་ཆུ་དང་ཟས་མ་འབྱོར་བ་ཞིག་ཀྱང་བྱུང་།
ཤས་ཆེར་རྒྱ་མཚོའི་འགྲམ་དུ་ཉུལ་ཞིང་། ཉ་པའི་གྲོང་རྣམས་སུ་བསྡད་པས་ལོ་
བཞི་བཅུའི་བར་མ་ཤེས་པའི་ཆུའི་རྐྱལ་ཡང་ལེགས་པར་ལོབས། སྡིག་སྲིན་རྐང་
དམར་འཇིབ་པ་དང་། ལྕོང་མོ་ཁྱུར་མིད་བྱེད་པ་ལ་སོགས་པའི་སྔོན་མེད་པའི་
ནུས་པའི་ཁྱད་པར་མང་བོ་རྙེད། གཞན་དགོན་པ་རེར་སླེབས་ཚེ་དགེ་སློང་་་་
རྣམས་ཀྱིས་གྲོགས་དན་ཚད་མེད་པ་བྱས། གྲོང་ཁྱེར་རྣམས་སུ་ཡང་བོད་ཀྱི་ཡུལ་
ནས་སྲོག་ཆགས་གསར་པ་ཞིག་སླེབས་པའི་སྙན་གྲགས་ཀྱིས་ལྟད་མོ་བལྟ་བའི་
མིས་ལམ་མི་ཤོག་པ་ཙམ་ཡང་བྱུང་། ཞེས་གསུངས་པ་ལས་ང་ཚོས་སྐབས་དེའི་
ཁོང་གི་གནས་ཚུལ་གསལ་ལེར་ཤེས་ཐུབ་བོ། །
58



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
དགུ་བ། སྐྱེ་བོ་ཕལ་གྱིས་བློ་རུ་མི་ཤོང་བའི། །
འདོད་པའི་བསྟན་བཅོས་ཞེས་བྱ་གཞུང་ཞིག་སྤེལ། །
དེ་ཡང་ཇི་སྐད་དུ། འདོད་པའི་ཁམས་ནི་འདོད་པའི་ས་པ་སྟེ། ཞེས་མདོ་
ལས་གསུངས་པ་ལྟར། ཁམས་གསུམ་ལས་འདོད་པའི་ཁམས་ཀྱི་སྐྱེ་འགྲོ་ཡོད་རྒུ་
འདོད་པའི་དོན་ལ་གཞོལ་རྒྱུ་མ་བསླབ་རང་ཆས་སུ་མངའ་བས་ཚུལ་དེ་བློ་རུ་མི་
ཤོང་བ་ཅི་ཡང་མེད་མོད་ཀྱང་། འོན་ཏེ་སྨྲ་ཤེས་ཤིང་དོན་གོ་བའི་མི་མཚན་ཉིད་
ཅན་ཞིག་ལ་མཚོན་ན་མེད་ཐབས་བྲལ་བའི་ཕོ་མོའི་འདོད་པ་དེ་ནི་མངོན་ལྐོག་
གཉིས་ལས་ལྐོག་ཏུ་སྤྱོད་དགོས་ཤིང་ཉིན་མཚན་གཉིས་ལས་མཚན་མོར་སྤྱོད་
དགོས་རྒྱུ་ཡིན་པ་གཞིར་བྱས། ངོ་ཚ་དང་ཁྲེལ་གྱིས་ཚོགས་སུ་གཏམ་དུ་མི་རུང་
བ་ཞིག་ཡིན་པ་དང་། ཁྱད་པར་དུ་ཕོ་མོའི་ལུས་འབྲེལ་འདི་ཀོ་ཁྱིམ་ལས་ཁྱིམ་
མེད་རབ་ཏུ་བྱུང་བའི་སྐྱེས་བོ་ཞིག་ལ་མཚོན་ན་ཐོག་མར་ཉིད་དུ་སྤངས་བར་བྱ་
བའི་གནས་ཤིག་ཏུ་འཁུམས་པས་ན། ཕྱོགས་འདིར་འཇུག་པ་ལྟ་ཅི་ཀུན་སློང་་་
ཙམ་དུ་ཡོད་པས་ཀྱང་རང་རྒྱུད་ཀྱི་སྡོམ་པ་ལ་ཕོག་ཐུག་འབྱུང་བས་དུས་དང་
རྣམ་པ་ཀུན་ཏུ་འཛེམ་བྱ་ཉག་གཅིག་ཏུ་གྲུབ་བོ། །དེ་ལྟ་བས་ན་དགེ་འདུན་ཆོས་
འཕེལ་ལྟ་བུ་རབ་ཏུ་བྱུང་བའི་མཁས་དབང་ཞིག་གིས་ཕོ་མོ་སྐོར་གྱི་འདོད་པའི་
སྒྱུ་རྩལ་དྲུག་བཅུ་རེ་བཞི་དམར་བརྗེན་དུ་བཏོན་པའི་གཞུང་ལུགས་ཤིག་་་་
བརྩམས་པ་འདི་མདོ་ཕྱོགས་ནས་དམིགས་ན་སྐྱེ་བོ་ཕལ་དང་ཕལ་གྱིས་བློ་རུ་མི་
ཤོང་ཞིང་། སྔགས་ཕྱོགས་ནས་བརྗོད་ན་སྐྱེས་བུ་བློ་རབ་ལས་བློ་ཆུང་ཕལ་གྱིས་
སྤྱོད་བྱར་མ་གྲུབ་པས་བློ་རུ་ག་ལ་ཤོང་སྙམ་མོ། །
59



དགེ་འདུན་ཆོས་འཕེལ།
ལར་འདོད་པའི་བསྟན་བཅོས་འདི་ཀོ་རྒྱུད་སྡེ་རྒྱ་མཚོ་ལས་ཁོལ་དུ་མ་བྱུང་
ཙམ་ལས་མང་པོ་ཡོད་ལ། ཁོལ་དུ་བྱུང་བའང་ཡུལ་རྒྱ་གར་ནས་ཡོངས་སུ་གྲགས་
པ་འདོད་ལྷའི་གཙུག་ནོར། ལུས་མེད་ཡན་ལག འདོད་པའི་སྒྱུ་རྩལ། དགའ་
བའི་གསང་བ། དགའ་བའི་རིན་ཆེན་རྣམ་གསལ། མདའ་ལྔ་པ་ལ་སོགས་པོད་
ཆེ་ཆུང་བསྡོམ་ན་སུམ་ཅུ་ལྷག་ཙམ་ཡོད། དེ་བཞིན་བོད་དུ་འགྱུར་བའང་སློབ་
དཔོན་གཟུགས་བཟང་ཞབས་ཀྱིས་མཛད་པའི་འདོད་པའི་བསྟན་བཅོས་ཉུང་
ངུ་ཞིག་དང་། བོད་དུ་མ་འགྱུར་རུང་བོད་ན་ཡོད་པའི་རྒྱ་དཔེ་སྟེ། ཁ་ཆེ་རྒྱལ་པོ་
ཞི་བའི་བློན་གྱི་བུ་བྲམ་ཟེ་མཁས་པ་ཀོ་ག་ཞེས་བྱ་བས་མཛད་པའི་དགའ་བའི་
རོལ་བ་ཞེས་བྱ་བ་དང་། བོད་རང་གི་ཕྱིས་བྱོན་གྱི་མཁས་དབང་འཇུ་མི་ཕམ་
འཇམ་དབྱངས་རྣམ་རྒྱལ་རྒྱ་མཚོས་སྔགས་རྒྱུད་ནས་བསྟན་པའི་སྦྱོར་ཐབས་
རྣམས་ཀྱི་དགོངས་པ་གསལ་བའི་ཕྱིར་དུ་བཀའ་གཏེར་བསྟན་བཅོས་ཀྱི་རིམ་པ་
རྣམས་ལས་བཏུས་ཏེ་བརྩམས་པའི་འདོད་པའི་བསྟན་བཅོས་འཇིག་རྟེན་ཀུན་
ཏུ་དགའ་བའི་གཏེར་ཞེས་བྱ་བ་ཞིག་ཀྱང་ཡོད་པས། བསྟན་བཅོས་འདི་དག་་་
རང་བཞིན་ཁྱིམ་པ་ཐ་མལ་པར་འཁྲིག་ཐབས་སུ་མཁོ་བ་ཙམ་མ་ཡིན་པར། ཟབ་
མོའི་གནས་ལུགས་གཏན་ལ་དབབ་པའི་ཆེད་དང་། གསང་བ་སྔགས་ཀྱི་རྣལ་
འབྱོར་ལའང་ངེས་མཁོ་རུ་སོང་བའི་ཡན་ལག་ཅིག་ཡིན། དེ་བཞིན་བོད་རབ་
བྱུང་བཅུ་དྲུག་པའི་ས་ཕོ་སྟག་གི་ལོ་སྟེ་སྤྱི་ལོ༡༩ ༣༨ ལོར་དགུང་ལོ་སོ་དྲུག་སོན་
པའི་དགེ་འདུན་ཆོས་འཕེལ་ནས་ཡུལ་དབུས་འགྱུར་བཅོམ་བརླག་གི་གྲོང་ཁྱེར་
ཆེན་པོ་ནས་བྲིས་པའི་འདོད་པའི་བསྟན་བཅོས་འདི་ཀོའང་ཇི་སྐད་དུ། འཇུ་མི་
ཕམ་པའི་ཞལ་ནས། རྣལ་འབྱོར་ལྡན་པ་རྣམས་ཀྱི་ནི། །ཡེ་ཤེས་སྣང་བ་གསལ་
བའི་ཕྱིར། །སྔགས་ཀྱི་དགོངས་འགྲེལ་ཡན་ལག་ཏུ། །ཉུང་ངུའི་ངག་གིས་གསལ་
60



དགེ་འདུན་ཆོས་འཕེལ་གྱི་རྟོགས་པ་བརྗོད་པ། །
བར་སྤེལ། །ཞེས་གསུངས་པ་ལྟར་གསང་སྔགས་ལུགས་སུ་ཉེ་བར་མཁོ་བའི་་་་་
བསྟན་བཅོས་ཤིག་ཡིན་པ་གཞིར་བྱས། བྱེ་བྲག་རང་རེ་འཇིག་རྟེན་ཐ་མལ་པའི་
མཐོང་སྣང་དུ་བསྟན་བཅོས་འདི་ཀོའི་དགེ་མཚན་ནམ་ཁྱད་ཆོས་བརྗོད་ན། ཇི་
སྐད་དུ་འཇུ་མི་ཕམ་པའི་ཞལ་ནས། དོན་ལྡན་སྙིང་པོ་ཟླ་བ་འདི། །འདོད་ལྡན་
སྐྱེ་བོའི་ཚོགས་རྣམས་ཀྱི། །དགའ་བའི་རྒྱ་མཚོ་འཕེལ་ཕྱིར་དང་། །ཞེས་གསུངས་
པ་ལྟར་ཞིབ་མོར་གཟིགས་ན་ཕན་པར་ཆེ་བའི་གནད་མང་པོ་ཤེས་རྒྱུ་ཡོད་དེ། །
དཔེར་ན། གཞུང་དེའི་ནང་དུ། འཁྲིས་པའི་སྔོན་དུ་ཕོ་མོ་གཉིས་ཀ་ཡིས། །གཤང་
གཅི་བསལ་ཅིང་འདོམས་ཀྱི་དབང་པོ་བཀྲུ། །ལྷག་པར་བྷ་གའི་ཕུག་དག་གཙང་
བར་བྱ། །དེས་ནི་སྐྱོན་མེད་མངལ་དག་འཛིན་ལ་ཕན། །སྦྱོར་བའི་དུས་སུ་་་་་
འཇིགས་སྔངས་སྐྲག་པ་སོགས། །བྱུང་ན་ཕྱིས་ཚེ་མངལ་ལ་སྐྱོན་འབྱུང་བས། །
ཤིན་ཏུ་དོགས་པ་མེད་ཅིང་ཞེ་ལྷོད་དེ། །དབེན་པའི་གནས་སུ་སྦྱོར་བ་གནད་དུ་
ཆེ། །ཞེས་འཁོད་པ་སོགས་ནི་འཕྲོད་བསྟེན་སྐོར་གྱི་ཤེས་བྱ་སྟེ་ཚན་རིག་རང་
བཞིན་གྱི་ཕོ་མོའི་བར་གྱི་ལས་སུ་སོང་བས། རང་རེའི་ངོ་ཚ་ཆེ་བའི་གཞི་རིམ་
ཞིང་འབྲོག་གི་ཕོ་མོ་ལ་མཚོན་ན་ངེས་པར་ཤེས་སུ་འཇུག་དགོས་པའི་རིག་པ་
ཞིག་ཏུ་སྣང་། འདོད་པའི་བསྟན་བཅོས་འདིར་དེ་དང་དེ་བཞིན་བརྗོད་བདེ་གོ་
སླ། ལག་བསྟར་གྱི་རང་བཞིན་མངོན་པར་གསལ་བའི་ངེས་མཁོ་ཤེས་བྱ་ཐར་
ཆགས་སུ་མངའ་བས། ང་ཚོས་འདི་ལྟར་བརྗོད་རུང་སྟེ། དགེ་འདུན་ཆོས་འཕེལ་
གྱི་འདོད་པའི་བསྟན་བཅོས་ནི་གངས་ཅན་བོད་ཀྱི་ལུས་ཁམས་འཕྲོད་བསྟེན་
རིག་པའི་གཞུང་ལུགས་ཐོག་མ་ཡིན་ལ། ཕོ་མོ་བདེ་སྲུང་སྐོར་གྱི་ལག་བསྟར་རང་
བཞིན་གྱི་དེབ་ཅིག་ཀྱང་ཡིན།
བསྟན་བཅོས་དེར། རང་གི་རང་དོན་ཡུལ་གྱི་སྤྱི་དོན་དང་། །རྒྱལ་པོའི་་་་



-
-
-
-
-
-
，
དགེ་འདུན་ཆོས་འཕེལ།
རྒྱལ་སྲིད་སྤྲང་པོའི་འཚོ་ཐབས་སོགས། །ཆེ་ཆུང་བྱ་བ་གང་དང་གང་བྱེད་ཀྱང་། །
མེད་དུ་མི་རུང་བ་ནི་བུད་མེད་ཡིན། །ཞེས་དང་། ཡངས་པའི་འཇིག་རྟེན་མྱ་་་་
ངམ་ཐང་བཞིན་ཆེ། །ལས་མང་ཁུར་གྱིས་སྐྱེས་བུ་ངེས་པར་སྐྱོ། །དེ་ལ་དགའ་བའི་
སྤྲོ་བ་སྦྱིན་ནུས་པའི། །རྩེད་གྲོགས་བུ་མོ་ལས་ཀྱི་སྤྲུལ་བ་འདྲ། །མཐོང་བས་ཡིད་
དགའ་གཟུགས་ཀྱི་ལྷ་མོ་སྟེ། །རིགས་རྒྱུད་བཟང་པོ་བསྐྱེད་པའི་ཞིང་ས་ཡིན། །
སྡུག་པའི་ནད་གཡོག་བྱེད་པའི་མ་མ་དང་། །སྐྱོ་བའི་སེམས་གསོ་གཏོང་བའི་་་
སྙན་ངག་མཁན། །ཁྱིམ་གྱི་ལས་ཀུན་བྱེད་པའི་གཡོག་མོ་སྟེ། །ཚེ་གཅིག་རྩེ་དགའ་
སྐྱོང་པའི་གྲོགས་མོ་ཉིད། །ཅེས་བརྗོད་པས་མཚོན་བུད་མེད་ཀྱི་ཡོན་ཏན་ལ་་་་་་
བསྔགས་བརྗོད་གནང་བ་འདི་ཀོའང་། བུད་མེད་ཀྱི་སྤྱི་ཚོགས་གོ་གནས་ཧ་ཅང་
དམན་པའི་སྐབས་དེར་མཚོན་ན། ཆེས་རླབས་ཆེ་བའི་སྔོན་ཐོན་བསམ་བློར་་་་་
འཁུམས། གཞན་ཡང་། ཁྱོ་བོའི་ལུས་ཀྱི་ཕྱེད་ནི་ཆུང་མ་སྟེ། །ཆུང་མའི་ལུས་ཀྱི་་་
ཕྱེད་ནི་ཁྱོ་ཡིན་པས། །རང་ལུས་ཕྱེད་གཤག་མི་ཡི་རྐང་ལག་ཅན། །སོང་ན་དུད་
འགྲོའི་ཁྱུར་ཡང་ཚུད་པ་དཀའ། །དེ་ལྟར་བསམ་ན་རང་གི་བཟའ་ཟླ་ལ། །མངོན་
ལྐོག་བྲལ་བའི་སེམས་བཞག་ནས། །ཡུན་ཐུང་ཚེ་འདིའི་མཐའ་ལ་འཁྱོལ་ནུས་ན།།
ཤི་བའི་རུས་གོང་དེ་ཡང་མཆོད་བྱ་ཉིད། །ཅེས་དང་། ལས་ཀྱིས་བསྐོས་པའི་་་་་
བཟའ་ཟླ་ཕན་ཚུན་ལ། །གཅེས་པའི་སྲོག་བཞིན་བྱམས་པས་འགྲོགས་བྱེད་ཅིང་།།
གྱ་གྱུའི་ལས་དང་བྱི་པོའི་ལས་སྤངས་པ། །ཚུལ་ཁྲིམས་ཀུན་གྱི་ནང་ནས་ཡང་རྩེ་
ཡིན། །ཞེས་སོགས་འཁོད་དེ་བཟའ་ཟླ་ཕན་ཚུན་མཐུན་འགྲིག་ཡོང་དགོས་པ་
དང་ཕན་ཚུན་གཅེས་ཤིང་འགྲོགས་པ་ལས་ཚུལ་ངན་གྱི་སྤྱོད་པ་ཡོད་མི་རིགས་
ཚུལ་སོགས་བརྗོད་པ་ནི་སྐབས་དེའི་སྤྱི་ཚོགས་སུ་མ་ཟད་དུས་དེང་སང་ཡང་་་་
ཕན་པའི་བསླབ་བྱ་ཞིག་མ་ཡིན་ནམ། དེས་ན་ང་ཚོས་བསྟན་བཅོས་འདི་ཀོ་་་་
62



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
འཇིག་རྟེན་ཕོ་མོ་རང་དགར་བས་ངེས་པར་དུ་བལྟ་དགོས་པའི་བསླབ་བྱ་ཞིག་
ཡིན་ལ། ཀུན་གྱིས་བརྩི་བར་འོས་པའི་ཀུན་སྤྱོད་མེ་ལོང་ཞིག་ཏུའང་འཁུམས་སོ།།
བསྟན་བཅོས་འདི་ཀོ་སྤྱིར་གསང་སྔགས་ལུགས་ཀྱི་ངེས་མཁོ་ཡན་ལག་་་་་
ཅིག་ཡིན་ལ། འཇིག་རྟེན་ཕོ་མོ་རང་དགར་བས་བལྟ་བར་འོས་པའི་ལག་དེབ་
ཅིག་ཀྱང་ཡིན་པ་དང་། ཆོས་ཀྱི་སེང་རེས་བཏུམ་པ་ཞིག་ཡིན་ལ། འཚོ་བའི་བྲོ་བ་
མ་ཡལ་བ་ཞིག་ཀྱང་རེད་སྙམ། དགེ་འདུན་ཆོས་འཕེལ་ནས་འདི་ལྟར་ཁྱད་ཆོས་
མོད་པའི་གཞུང་ཞིག་བརྩམས་ཐུབ་པ་ནི། སྤྱིར་ཁོང་གི་རྣམ་དཔྱོད་ཆེན་པོའི་་་་
རིགས་ལམ་དུ་མཐོང་ཐོས་མོད་པའི་ཤེས་བྱ་མངའ་བ་དང་། ཁྱད་པར་དུ་མྱོང་
གྲུབ་ཕབ་ཀྱིས་བསྙིལ་བ་ལས་བྱུང་བ་སྟེ། རང་གི་ཞལ་ནས། མི་ཕམ་བཙུན་པས་
གསན་ནས་བྲིས་པ་དང་། །ཆོས་འཕེལ་འཆལ་བོས་མྱོང་ནས་བྲིས་པ་གཉིས། །
བྱིན་རླབས་གནད་ཀྱི་ཚན་ཁ་མི་འདྲ་བ། །ཆགས་ལྡན་ཕོ་མོས་ཉམས་སུ་བླངས་
ན་ཤེས། །ཞེས་དང་། ཆུ་ཡི་ཉ་མོའི་ལག་ལེན་ཆུ་ལ་ཟབ། །གང་གིས་མྱོང་བ་དེ་ལ་
རྒྱུས་སུ་ཆེ།།དེ་ལྟར་བསམ་ནས་རང་གི་བགོ་སྐལ་གྱི། །བསྟན་བཅོས་འདི་ཉིད་
འབད་པ་ཆེན་པོས་བྲིས། །ཞེས་དང་། དཀའ་བའི་གཞུང་བཤད་བྲམ་ཟེ་རྒན་་་་
པོས་བྱས། །མྱོང་བའི་དམར་ཁྲིད་ཁ་ཆེའི་བུ་མོས་བཏབ། །བཤད་པའི་རྩ་བ་རྒྱ་
གར་གཞུང་ལ་གཏུགས། །གོ་སླའི་ཚིགས་བཅད་བོད་ཀྱི་ལུགས་སུ་བསྡེབས། །
ཞེས་གསུངས་པ་ལྟར། རང་གི་ཚོད་ལྟ་ཡོད་པའི་ངང་དུ་བྲིས་པ་ལགས་པས་་་་
གནས་ལུགས་དང་ཧ་ཅང་མཐུན་མོད། གལ་སྲིད་རང་གི་མྱོང་གྲུབ་མེད་པར་
གཞན་ལས་གསན་པའམ་རྟོག་བཅས་ཀྱི་བློ་ཡིས་དཔོག་པ་ཙམ་གྱིས་བྲིས་པ་་་་
ཞིག་ཡིན་ན། བློ་དམན་རྣམས་ཀྱི་འཚར་སྣང་བསྐང་བའི་འཆལ་རྩོམ་ལམ་བློ་་་
ཆེན་རྣམས་ཀྱི་ལྡེམ་དགོངས་སུ་སོང་བའི་ཆོས་གཞུང་ཞིག་ལས། བློ་རབ་འབྲིང་



དགེ་འདུན་ཆོས་འཕེལ།
ཐ་གསུམ་ཀུན་ནས་ཉེ་བར་སྤྱོད་པའི་ཚད་མཐོའི་བསྟན་བཅོས་སུ་འགྲོ་དཀའོ། །
སོ་ཐར་སྡོམ་ལྡན་ཞིག་གིས་འདི་དག་བལྟ་བ་དགག་བྱར་སོང་བས་འབྲི་
བའང་ག་ལ་རུང་། ཚུལ་འདི་དགེ་འདུན་ཆོས་འཕེལ་རང་ནས་དབྱེ་འབྱེད་་་་
གསལ་བོར་བྱས་ཡོད་དེ། དགེ་སློང་དགྲ་བཅོམ་རྒན་པོ་རང་རྒྱལ་རྣམས། །གཞུང་
འདི་ཀློག་པའི་ཁྲལ་དུ་མ་བཀོལ་བས། །ལེགས་པར་གཟིགས་ཏེ་ཁྲེལ་ཅིང་ཁྲོ་བ་
ལས། །ཁ་བྱང་ཙམ་ཞིག་བཀླགས་ཏེ་བཞག་པ་འཐད། །ཅེས་དང་། དགེ་སློང་་་་་
རྣམས་ཀྱིས་སྨད་ཀྱང་མི་རུང་མེད། །སྔགས་པ་རྣམས་ཀྱིས་བསྟོད་ཀྱང་མི་ཆོག་
མེད། །རྒན་པོ་ཀླུ་རྒྱལ་འབུམ་ལ་དོན་ཆུང་ཡང་། །བྱི་ལི་བསོད་ནམས་ཐར་ལ་་་
དོན་ཆེན་ཡིན། །ཞེས་གསུངས་པ་ལྟར་ཡིན་ལ། དགེ་འདུན་ཆོས་འཕེལ་རང་ངོས་
ན་མཚོན་ནསིངྒ་ལར་བཞུགས་དུས་ནས་རབ་བྱུང་འདུལ་བ་པ་ཞིག་ནས་སྔགས་
འཆང་གི་བརྟུལ་ཞུགས་བཟུང་བ་མངོན་ཏེ། ཡིད་གཞུངས་དྲང་ལ་མངོན་ལྐོག་
གཉིས་མེད་པ་ཁོང་ནས་སིངྒལའི་ལོ་རྒྱུས་སྐོར་བཤད་དུས་སུ། བཙུན་པའི་ཆ་
ལུགས་རིང་ནས་ཡལ་གྱུར་ཅིང་། །འདུལ་བའི་སྤྱོད་ལམ་ཤུལ་དུ་མ་ལུས་ཀྱང་། །
གནས་བརྟན་དགེ་སློང་ཚོགས་དང་མཇལ་བ་འདི། །ཚེ་རབས་སྔ་མ་ལས་ཀྱི་་་་
འབྲས་བུར་ངེས། །ཞེས་བཙུན་པའི་ཆ་ལུགས་འདོར་ཚུལ་དང་། སླར་ཡང་འདོད་
པའི་བསྟན་བཅོས་ནང་དུ། བདག་ནི་ངོ་ཚ་ཆུང་ཞིང་མོ་དད་ཆེ། །ངན་པ་་་་་
འདམས་ཤིང་བཟང་པོ་འདོར་བའི་རིགས། །སྡོམ་པའི་མགོ་བོ་སྔོན་ནས་མེད་
མོད་ཀྱང་། །བརྫུ་ཡི་རྒྱུ་མ་ཉེ་དུས་འདི་རུ་ཆད། །ཅེས་སྡོམ་པ་མེད་ཚུལ་གསལ་
བོར་གསུངས་ཡོད་དོ། །



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
བཅུ་བ། ཆོས་ཉིད་དོན་གྱི་ངོ་བོ་ཀློང་གྱུར་གཤིས། །
ཁྲིམས་བཅས་ཁྲིམས་མེད་རྒྱ་ལས་ལེགས་པར་གྲོལ། །
སྤྱི་ལོ་༡༩༣༨ ལོའི་ཟླ༥ཚེས་༤ནས་ཟླ་༩ ཚེས་༢༥བར་དགེ་འདུན་ཆོས་
འཕེལ་པཎྜིཏ་རཱ་ཧུ་ལ་དང་དེ་མིན་རི་མོ་མཁས་པ་ཀན་ཝ་ལ་ཀྲིཥྛ་བཅས་མི་ལྔ་
ཡུལ་རྒྱ་གར་ཀ་སྦུག་ནས་ཆས་ཏེ་རིམ་བཞིན་རྒྱལ་རྩེ་དང་གཞིས་ཀ་རྩེ་སོགས་
བརྒྱུད་ནས་དཔལ་ལྡན་ས་སྐྱ་སོགས་སུ་ཕེབས་ཏེ་རྒྱ་དཔེ་འཚོལ་ཞིབ་བྱས། ཆོས་
སྡེ་ཆེན་པོ་དཔལ་ས་སྐྱའི་དགོན་དུ་སླར་ཡང་ཕེབས་པའི་དུས་རིང་དུ་ས་སྐྱ་་་་་
བདག་ཆེན་ཁྲི་པའི་གཟིགས་སྐྱོང་ཐོབ་པས་སྤྱིར་དཔེ་རྙིང་མང་པོ་མཇལ་ཐུབ་
ཅིང་། ལྷག་པར་དུ་ཚད་མ་རྣམ་འགྲེལ་གྱི་རྒྱ་དཔེ་ཆ་ཚང་དཔེ་བཤུས་མཛད་་་་
པའི་གོ་སྐབས་བྱུང༌། ཕྱིས་སུའང་རྡོར་གླིང་ནས་ཡེ་ཤུ་ཆོས་ལུགས་མ་ཞིག་དང་
མཉམ་དུ་ཚད་མ་རྣམ་འགྲེལ་གྱི་རྩ་བ་དབྱིན་ཇིའི་ཡིག་རིགས་སུ་བསྒྱུར།
དེ་ཡང་དགེ་འདུན་ཆོས་འཕེལ་ཀ་སྦུག་ནས་བོད་ལ་ཆས་དུས། པཎྜིཏ་་་་
དང་མཉམ་དུ་སྐབས་དེར་ཀ་སྦུག་ནས་ངལ་གསོ་མཛད་བཞིན་པའི་རྒྱ་གར་གྱི་
སྙན་ངག་པ་གྲགས་ཆེན་སྟེ། སྤྱི་ལོ༡༩༡༣ལོར་ཀེ་ཐཱན་ཀྱུ་ལིའམ་བོད་སྐད་དུ་
སྙན་ངག་གི་མཆོད་པ་ཞེས་པའི་དེབ་ཀྱིས་འཛམ་གླིང་རང་བཞིན་གྱི་ནོ་པེར་་་
རྩོམ་རིག་བྱ་དགའ་ཐོབ་པའི་སྙན་ངག་པ་དང་རྩོམ་པ་པོ་གྲགས་ཅན་ཐེ་ཀོར་
མཇལ་ཞུ་བྱས་ཤིང་གླེང་མོལ་མཛད། ལྷོ་ཁ་བརྒྱུད་དེ་དཔལ་ལྡན་ས་སྐྱར་ཕེབས་
སྐབས། དཀར་ལེབ་དྲུང་ཡིག་པདྨ་རྡོ་རྗེ་དང་ཕན་ཚུན་ཡི་གེ་འབུལ་རེས་བྱས།
དཀར་ལེབ་དྲུང་ཡིག་གིས་སི་ཏུར་དགག་པ་བྱེད་སྐབས་ཐོག་མར་རྟག་ཞི་བ་ལ་
65



དགེ་འདུན་ཆོས་འཕེལ།
ཕྱག་འཚལ་ལོ་ཞེས་པ་རྟག་ཞི་བ་ནི་སྤྱན་རས་གཟིགས་དང་དབང་ཕྱུག་གཉིས་
ཀར་འཇུག་ཀྱང་དེ་ནི་ལྷ་དབང་ཕྱུག་ལ་དགོངས་པ་མིན། འཇིག་རྟེན་དབང་
ཕྱུག་སྟེ་སྤྱན་རས་གཟིགས་ལ་ཕྱག་འཚལ་བ་ཡིན། ཞེས་སོགས་གསུངས་པར་་་་་
དགེ་འདུན་ཆོས་འཕེལ་ནས་དབང་ཕྱུག་ནི་ཕྱི་རོལ་བས་ཡི་གེའི་བྱེད་པོར་་་་་
བཞེད་ཚུལ་དང་། གཞན་ཡང་བྱེད་འབྲེལ་དང་བྱ་བྱེད་ལས་གསུམ་སྐོར་སོགས་
ལ་ཤིན་ཏུ་གསལ་བའི་བཀའ་ལན་བསྩལ་བས་དཀར་ལེབ་དྲུང་ཡིག་གིས་ཀྱང་
རང་གིས་སྔར་བརྩམས་པའི་སུམ་འགྲེལ་ལ་མ་དག་པའི་སྐྱོན་བྱུང་བ་ཚོར་ནས་
ཐུགས་འགྱོད་དང་། དགེ་འདུན་ཆོས་འཕེལ་ལ་ཡིད་ཆེས་དང་སྦྲགས་དཀའ་་་་
གནད་འགའ་ཞིག་དོགས་འདྲི་ཞུས་པར་མཛད། གཞིས་ཀ་རྩེའམ་ཡང་ན་སྣར་
ཐང་ཡུལ་གང་རུང་ཞིག་ན་སྐབས་དེའི་དུས་སུ་འབྲས་སྤུངས་སྒོ་མང་གྲྭ་ཚང་དུ་
བསླབ་གཉེར་བྱེད་བཞིན་པའི་ཀུན་མཁྱེན་འཇམ་དབྱངས་བཞད་པའི་སྐུ་ཕྲེང་
ལྔ་བ་བསྟན་པའི་རྒྱལ་མཚན་ཚང་མཇལ་ཞུས་ཀྱི་གོ་སྐབས་ཐོབ། འཇམ་་་་་
དབྱངས་བཞད་པ་སྐུ་ཕྲེང་ལྔ་བ་ཚང་འདི་དགུང་ལོ་ཉི་ཤུ་རྩ་གཉིས་ཐོག་དབུས་
འགྱུར་ལྷ་ལྡན་འབྲས་སྤུངས་སྒོ་མང་དུ་ཐོས་བསམ་ལ་ཕེབས་ཤིང་། དགུང་ལོ་
ཉེར་ལྔའི་ཐོག་བླ་བྲང་བཀྲ་ཤིས་འཁྱིལ་དུ་ཕྱིར་ལོག ཕྱིར་ལོག་རྗེས་དགོན་པའི་
སྒྲིག་ལམ་དམ་པོར་སྡོམ་པ་སོགས་ཀྱིས་མཚོན་ཆོས་ཕྱོགས་ཀྱི་འཕྲིན་ལས་རྒྱས་
ཁར། བླ་བྲང་བོད་མིའི་སློབ་ཆུང་འཛུགས་པ་སོགས་སྲིད་དང་འབྲེལ་བའི་བྱ་་་་
བཞག་ཀྱང་མང་པོ་སྤེལ། དགུང་ལོ་སོ་གཉིས་ཐོག་སྐུ་ཞི་བར་གཤེགས། དགེ་་་་
འདུན་ཆོས་འཕེལ་དང་ཞལ་མཇལ་དུས་ཀྱང་རང་ཡུལ་ཨ་མདོ་ཕྱོགས་ཀྱི་སྲིད་
ཕྱོགས་ཀྱི་སློབ་གྲྭ་འཛུགས་རྒྱུ་རོགས་དན་བྱེད་དགོས་ཚུལ་སོགས་བཀས་བསྐུལ་
མོད་ཀྱང་། སྐབས་དེར་པཎྜིཏ་རཱ་ཧུ་ལར་རོགས་དན་དགོས་པས་གནས་སྐབས་
66



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
གང་གི་བཀའ་ལས་མི་བྱོལ་ཐབས་མེད་བྱུང་བར་སྣང་། དགེ་ཆོས་རང་ནས།
དཔལ་མཉམ་མེད་སྣར་ཐང་ཆོས་སྡེ་རུ། །རྗེ་ཀུན་མཁྱེན་མཆོག་སྤྲུལ་དེ་དང་་་་
མཇལ། །མི་དམན་མཐོང་གི་སྣང་ཤེས་མི་འཛིན་པར། །ཐུགས་དགྱེས་པའི་བཀའ་
མོལ་ལྷུགས་པར་སྩལ། །ཞེས་ཐུགས་དགྱེས་པའི་ཞལ་གསུང་གནང་ཚུལ་བརྗོད་
ཡོད་ལ། མི་རྒན་ཤེས་རབ་རྒྱ་མཚོ་ནས་བྲིས་པའི་རྣམ་ཐར་དུ། ཕྱིས་འཇམ་་་་་
བཞད་མཆོག་སྤྲུལ་དབུས་ཕེབས་སྐབས་སྒོ་མང་ཁང་གསར་དུ་བཞུགས་འདུག་
པར་འཇམ་བཞད་ལ་ཁ་བཏགས་ཤིག་མ་འཕང་ན་མི་ཉན་གསུངས་ནས་ཕེབས་
སོང་བར་ཚུར་འཁོར་མཚམས། ཁོ་བོ་ལ། ཨ་རོག་འཇམ་བཞད་དེ་བྱང་ཆུབ་་་་
སེམས་དཔའ་ཡིན་པ་འདྲ། ཁོ་བོས་སྔོན་སྐུ་འབུམ་དུ་རིགས་ཆེན་རྒྱུགས་སྤྲོད་
སྐབས་དེ་ཙམ་གྱིས་དགག་བཞག་བྱས་པར་དགོངས་འཚོམས་མཛད་ཡོད་ཤག་
སྙམ་ཡང་། དགོངས་འཚོམས་ལྟ་ཞོག ཁོ་རང་ཡར་ལངས་ནས་གདན་ཐོག་ཏུ་
དང་པོ་ང་མ་བསྡད་པར་གཏན་ནས་བཞུགས་མ་སོང་གསུངས་ཀྱི་འདུག་ཅེས་
འཁོད་པ་ལྟར་ན། ལྷ་ས་འབྲས་སྤུངས་ནས་མཇལ་བ་ལྟར་དུ་སྣང་མོད་ལོ་ཚིགས་
དང་མི་མཐུན་ཞིང་སྐུ་འབུམ་དུ་རིགས་ཆེན་རྒྱུགས་སྤྲོད་ཚུལ་ཀྱང་རྣམ་ཐར་་་་་
དག་ཏུ་འཁོད་པ་མ་མཐོང་བས་བདེན་དུ་འཛིན་དཀའ་རུང་། ཁོང་རྣམ་པ་་་་
གཉིས་ཞལ་མཇལ་བ་འདི་ཐེ་ཚོམ་ཟ་མི་དགོས་པར་འདུག་གོ །
སྐབས་དེར་དགེ་འདུན་ཆོས་འཕེལ་ཆབ་མདོར་ཕེབས་ཏེ་ཟླ་བ་གཉིས་་་་
ཙམ་བཞུགས། མོ་ལོ་ཉི་ཤུ་སོན་པའི་ཚེ་བརྟན་གཡུ་སྒྲོན་དང་ངོ་ཤེས་ཏེ་ཕན་་་་
ཚུན་མཛའ་མཐུན་གྱི་འབྲེལ་བའང་བཙུགས། དགེ་འདུན་ཆོས་འཕེལ་ཟླ་བ་་་་
གཉིས་ཙམ་བཞུགས་ཏེ་རཱ་ཧུ་ལ་སོགས་དང་མཉམ་དུ་རྒྱ་གར་ལ་ཆས་དགོས་་་
བྱུང་། འོན་ཏེ་གཡུ་སྒྲོན་ལ་མངལ་ཆགས་ཡོད་པ་དགེ་འདུན་ཆོས་འཕེལ་ནས་
67



དགེ་འདུན་ཆོས་འཕེལ།
ཤེས་རྟོགས་བྱུང་མེད། དེའི་ཕྱི་ལོ་གཡུ་སྒྲོན་ནས་སྲས་མོ་དགེ་རྒྱས་གཡང་་
འཛོམས་བཙས། གཞན་གཞིས་ཀ་རྩེ་ན་ཡོད་དུས་པ་སངས་སྒྲོལ་མ་ཞེས་པའི་བུ་
མོ་མཛེས་མ་ཞིག་དང་ཡང་གནས་སྐབས་སུ་འགྲོགས་པ་སྣང་ངོ༌། །རབ་བྱུང་་་
འདུལ་བ་པ་ལས་འཇིག་རྟེན་འཁོར་བ་པར་འགྱུར་བའི་དགེ་འདུན་ཆོས་འཕེལ་
ལ་མཚོན་ན། རང་བྱུང་པའི་བསམ་བློ་དང་འཇིག་རྟེན་པའི་འཚོ་བ་གཉིས་ཁོང་
གི་ལུས་ཐོག་ཏུ་འགལ་འབྲེལ་དུ་གནས། ཁོང་གི་སྐྱུར་མིན་སེར་མིན་གྱི་ཕྱི་ཚུལ་
དང་ཡ་མ་ཟུང་དུ་གྱུར་བའི་ཀུན་སྤྱོད་ནི་འགལ་འབྲེལ་དེ་ཉིད་ཉེར་ལེན་ལས་
བྱུང་བ་མངོན་ཏེ། ཁོང་གི་ཞལ་ལས། རི་བོ་སྒང་དྲུག་ལྗོངས་ནས་རི་དྭགས་་་་
བཞིན་འཁྱམས་ཏེ། །ཐག་རིང་རྒྱུས་མེད་མི་ཡི་རྒྱལ་ཁམས་སུ་སླེབས་ནས། །མདོ་
མེད་འཕྱོར་མོའི་ཕྱོགས་ལ་སེམས་པ་རང་ཤོར་ནས། །ཞེས་དང་། བདག་ནི་ངོ་ཚ་
ཆུང་ཞིང་མོ་དད་ཆེ། །ཞེས་པས་མཚོན་བུད་མེད་ལ་དགའ་ཞེན་ཆེ་བ་དང༌། །
གཞན་བླ་མའི་རྒྱལ་ཁབ་ཉམས་ནུབ་ཏུ་གྱུར་ཚུལ་ཞེས་པའི་ལོ་རྒྱུས་ཀྱི་དེབ་ཏུ་
འཁོད་པ་ལྟར་ན། དགེ་འདུན་ཆོས་འཕེལ་ཞེས་པའི་གྲྭ་བ་འདི་གཞུང་ལུགས་ཀྱི་
མཁྱེན་རྒྱ་ཡངས་ཤིང་རྣམ་དཔྱོད་ཀྱི་རིག་པ་ཤིན་ཏུ་རྒོད་ལ། ཆང་དང་བུད་མེད་
ལ་ཆེས་དགའ་ཞིང་། དུད་ནག་ཀྱང་འཐེན་གྱིན་འདུག རང་མཐོང་མཁྲེགས་་་་
འཛིན་ཆེ་ཞིང་བྱ་སྤྱོད་མི་དང་མི་མཐུན་པ་ཤ་སྟག་བྱེད་མཁན་ཅིག་རེད་ཅེས་
བརྗོད་པ་དེའོ། །
དགེ་འདུན་ཆོས་འཕེལ་རྒྱ་གར་དུ་བསླེབས་རྗེས་ཨུ་རུ་སིའི་རི་མོ་མཁས་པ་
རོལ་རིག་གིས་གདན་དྲངས་ཏེ། ཁོང་ལ་འགོས་ལོ་གཞོན་ནུ་དཔལ་གྱི་ལོ་རྒྱུས་
དེབ་ཐེར་སྔོན་པོ་བསྒྱུར་རོགས་མཛད་དེ་སྔ་ཕྱི་ལོ་གསུམ་ཙམ་བཞུགས། རོལ་
རིག་ཅེས་པ་ནི་ཨུ་རུ་སི་དཀར་པོའི་གྲས་སུ་འབོད་པའི་རི་མོ་བ་གྲགས་ཅན་ཀོ་
68



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
ལ་སིའི་བུ་རེད། དཔོན་རིགས་ཆེ་ཁག་གི་མི་བརྒྱུད་ཡིན་ལ་གསར་བརྗེའི་སྐབས་
བོད་བྱང་བརྒྱུད་ནས་ནག་ཆུ་བར་སླེབས་ཀྱང་། བོད་ས་གནས་སྲིད་གཞུང་ནས་
དགག་བྱ་མཛད་དེ། དེ་ནས་ཧྥ་རན་སི་དང་ཨ་རི་བཅས་ལ་སོང་སྟེ་མཐར་རྒྱ་
གར་དུ་གཞིས་ཆགས་པ་ཡིན།
བོད་དབྱིན་ལེགས་སྦྱར་དང་པཱ་ལི་སོགས་ཡིག་རིགས་སྣ་ཚོགས་ལ་མཁྱེན་
རྒྱ་ཧ་ཅང་ཆེ་བའི་དགེ་འདུན་ཆོས་འཕེལ་དང་ཨུ་རུ་སིའི་བོད་རིག་པ་ལ་མཁས་
པའི་རོལ་རིག་རྣམ་གཉིས་ནས་དེབ་སྔོན་དབྱིན་ཇིར་བསྒྱུར་ཏེ་སྤྱི་ལོ་་་་་
༡༩༤༩ ལོར་རྒྱ་གར་ཀ་ལི་ཀ་ཏ་ནས་པར་དུ་འཁོད། དེ་ལྟར་དཀའ་ལས་ཆེན་པོ་
ཞིག་བརྒྱབ་པའི་བྱ་བཞག་འདི་གྲུབ་དུས་རོལ་རིག་ནས་དགེ་ཆོས་ལ་འཚོ་བའི་
མཐུན་རྐྱེན་ཅུང་ཟད་སྦྱར་བ་ཙམ་ལས། སྒྱུར་བ་བོ་མཚན་ཡང་རང་གཅིག་པུ་
ལས་དགེ་འདུན་ཆོས་འཕེལ་གྱི་མཚན་མ་འཁོད་ཅིང་། སྒྱུར་ཡིག་གི་འགོ་བརྗོད་
ནང་དུ། མིང་གྲགས་ཆེ་ཞིང་བཀུར་བར་འོས་པའི་བོད་རིགས་མཁས་པ་དགེ་་་
འདུན་ཆོས་འཕེལ་ལགས་དང་མཉམ་དུ་འགྱུར་ཡིག་ཡོངས་རྫོགས་གྲོས་ཞིབ་་་
བྱེད་ཐུབ་པ་ནི་ཁོ་བོའི་ཡིད་རབ་ཏུ་ཚིམ་པའི་ལས་སུ་འཁུམས་སྟབས། སྐབས་
འདིར་བསྟུན་ཁོང་གི་བདག་ལ་མཛུབ་སྟོན་གནང་བ་བཀའ་དྲིན་ཆེ་ཞུ་ཞེས་་་་་
པས་འཐུས་པར་བྱས། སྤྱིར་འཚོ་བའི་ཐད་དཀའ་ངལ་བྱུང་ཡང་སྒོས་སུ་ཚུལ་་་་་
འདི་དག་ལ་ཡིད་རབ་རྨུས་པས་དགེ་འདུན་ཆོས་འཕེལ་ནས། ཁྲམ་དང་གཡོ་
སྒྱུའི་རྩེད་མོ་དགུ་སྒྲིག་ཏུ་བྱས་ཏེ། །འབད་པ་བརྒྱ་ཡིས་སྒྲུབ་པའི་འཇིག་རྟེན་གྱི་
འདུན་མས། །ཡུན་རིང་སྒུག་པའི་མཐའ་ལ་སྟོང་བསླུས་སུ་བྱས་པས། །ལོ་གསུམ་
སྡུག་ལས་བྱས་པའི་ཨ་ཐང་ནི་ཆད་སོང་། །ཞེས་དང་། ཤེས་བརྩོན་ཐོས་པ་ཅན་
གྱི་ཉམ་ཆུང་གི་ཁ་སྟབས། །ནོར་རྐྱལ་ཁུར་བའི་དབང་ཤེད་ཀྱིས་བཅོམ་སྟེ། །ཆོས་
69



དགེ་འདུན་ཆོས་འཕེལ།
མཐུན་བཀུར་སྟིའི་བཞུགས་གྲལ་གོ་ལོག་ཏུ་བསྡེབས་ནས། །སེང་གེ་ཁྱི་ཡི་གཡོག་
ཏུ་གྱུར་ཚུལ་འདི་སྐྱོ་བ། །ཞེས་སོགས་ཐུགས་སུན་པའི་མགུར་ཞིག་ཀྱང་གནང་
ཡོད་དོ། །རཀ་རས་བྲིས་པའི་རྣམ་ཐར་དུའང་འདི་ལྟར་འཁོར་ཡོད་དེ། འཇོར་
རྗེ་རོལ་རིག་ཁྱིམ་ཚང་ཧ་ཅང་འབྱོར་བ་ཆེ་ཞིང་དེ་ཐོག་དེབ་ཐེར་སྔོན་པོ་ཆ་་་་
ཚང་བསྒྱུར་གྲོགས་མཛད་སྟབས། ཀ་ལི་ཀ་ཏར་སྐུ་མཉེལ་པོའི་ངང་བཞུགས་་་
སྐབས་དེར་ཕྲན་བུའི་རོགས་རམ་འདྲ་ཞུས་ཨེ་ཡོང་དགོངས་པ་ཞིག་བྱུང་ན་་་་་
ཡང་། དེ་སྐབས་ཐུགས་རེ་ལྟར་གྱི་རོགས་རམ་གང་ཡང་མ་ཞུས་པ་ནི། ངོས་ཀྱི་
གཅེན་པོ་ལ། ང་ཀ་ལ་ཀ་ཏར་སྡོད་སྐབས་མཐུན་རྐྱེན་གྱིས་ཕོངས་པས་དཀའ་
ངལ་ཚད་མེད་བྱུང་། ཞེས་བརྗོད་པ་ལྟར་རོ། །དེ་མིན་རྒྱལ་སྲས་ཞི་བ་ལྷའི་སྤྱོད་
འཇུག་ཆེན་མོ་དང་དཔལ་ཆོས་ཀྱི་གྲགས་པའི་ཚད་མ་རྣམ་འགྲེལ་ཀྱང་དབྱིན་
ཡིག་ཐོག་ཏུ་བསྒྱུར་བར་མཛད་པས། ཁོང་ནི་སྐབས་དེའི་ངེས་པ་དོན་གྱི་སྐད་
གཉིས་སྨྲ་བའི་དབང་པོ་ཞིག་ཏུ་གྱུར་ཞིང་མཚན་སྙན་ཀྱང་ཕྱོགས་ཀུན་ཏུ་ཁྱབ་
སྟབས། ཨ་རིའམ་ཧྥ་རན་སི་རྒྱལ་ཁབ་གང་རུང་ཞིག་གི་བོད་རིག་པ་མཁས་ཅན་
གྱི་ཁོང་ཉིད་གདན་དྲངས་ཤིང་ཁོང་ནས་ཀྱང་ཕེབས་གྲ་མཛད་མོད་ཀྱང་། འོན་
ཏེ་འཛམ་གླིང་འཁྲུགས་ཆེན་ཐེངས་གཉིས་པའི་སྒང་ཡིན་པས་ཕེབས་མ་ཐུབ་པ་
མངོན་ཏེ། ཧོར་ཁང་བསོད་ནམས་དཔལ་འབར་གྱིས་བྲིས་པའི་དགེ་ཆོས་རྣམ་
ཐར་དུའང་འདི་ལྟར་འཁོད་ཡོད་དེ། དམ་པ་དེ་ཉིད་རྒྱ་གར་དུ་བཞུགས་པ་དེའི་
ཚེ་དེའི་དུས་རྒྱ་གར་ཡང་དབྱིན་ཇིའི་མི་སེར་སྤེལ་ཡུལ་ཡིན་པས་སྐབས་དེའི་རྒྱ་
གར་གཞུང་ནས་དམ་པ་འདི་ལ་བོད་ཡིག་ཏུ་ཡོད་པའི་ཆོས་དང་། རིག་གནས་
སྐོར་ཁག་གཅིག་བསྒྱུར་རྒྱུའི་ལས་འགན་ཕུལ་བ་འཚོ་བ་དོན་གཉེར་གྱི་སླད་དུ་
དེ་དོན་མི་མཛད་མཐུ་མེད་ལྟརRo YALASIATIC SOCIETYoཞེས་བྱ་་་
70



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
བའི་ཚན་པའི་ནང་དུ་ཕྱག་ལས་གནང་མུས་སྐབས་ཟེར་ཐོས་སུ་ཨ་རིའི་མི་ཞིག་
གིས་རྒྱ་གར་སྲིད་གཞུང་དང་འབྲེལ་བ་བྱས་ནས་ཁོང་ཨ་རིར་གདན་འདྲེན་ཞུ་
རྩིས་བྱས་སྐད་དང་། ཡང་ཁ་ཅིག་གིས་ཕ་རན་སིའི་མི་ཞིག་གིས་གདན་ཞུ་བྱ་
རྩིས་བྱས་སྐད་ཟེར་བ་གང་ལྟར་ཨ་རིའམ་ཕ་རན་སིའི་མི་ཞིག་གིས་ཕོགས་ཐོབ་
ཆེན་པོ་འབུལ་དན་དང་བཅས་གདན་ཞུ་བྱས་པ་སྐབས་དེར་དམ་པ་དེ་ཉིད་ལ་
འཚོ་བའི་ཐོག་སྐུ་ངལ་ཡོད་པ་དང་། ཡུལ་གྲུ་གཞན་ལ་གཟིགས་མོ་དང་བཅས་
ཕེབས་རྒྱུར་ཞལ་གྱིས་བཞེས་ཀྱང་རྒྱ་གར་གཞུང་གིས་འགྲུལ་བཞུད་ལག་འཁྱེར་
མ་ཕུལ་པར་བཀག་ཅེས་དགེ་ཆོས་ཕེབས་མི་ཐུབ་རྐྱེན་གཞན་ཞིག་ཡིན་པ་་་་་
བརྗོད་པ་དང་། གང་ལྟར་ཁོང་ཉིད་ཕེབས་མ་ཐུབ་པ་ནི་དགེ་འདུན་ཆོས་འཕེལ་
རང་ཉིད་ལ་མཚོན་ན་རེ་བ་ཡིད་བཞིན་དུ་མ་འགྲུབ་པས་སེམས་ཕམ་པའི་་་་་
གནས་ཤིག་ཡིན་ལ། བོད་སྤྱི་ལ་མཚོན་ན་གལ་སྲིད་ཁོང་ཉིད་ཕེབས་ཐུབ་ཡོད་ན་
སླད་མར་བཙོན་དུ་ལྷུང་བའི་ལས་དབང་དེ་འཁོར་མི་དགོས་པའང་སྲིད་པས།
ཕེབས་མ་ཐུབ་པ་ནི་ཇི་འདྲའི་ཡིད་ཕངས་དགོས་པ་ཞིག་རེད་ཨང་། །
བཅུ་གཅིག རང་སྡེར་ཞེན་པའི་ཕན་སེམས་འཁོལ་བ་ཡིས། །
ནུབ་བོད་ལེགས་བཅོས་སྐྱིད་སྡུག་ལས་ལ་ཞུགས། །
སྤྱི་ལོ༡༩ ༣༤ལོར་རྩིས་དཔོན་ལུང་ཤར་རྡོ་རྗེ་ཚེ་རྒྱལ་གཙོས་པས་སྐྱིད་་་་
ཕྱོགས་ཀུན་མཐུན་ཞེས་པའི་གསང་བའི་སྒྲིག་འཛུགས་ཤིག་བཙུགས་ནས། བོད་
ཀྱི་སྲིད་ལུགས་བསྒྱུར་བཀོད་དེ། བོད་ས་གནས་སྲིད་གཞུང་གི་སྲིད་བློན་རྣམས་
ལོ་བཞི་རེར་འགན་ཁུར་རྗེས་མི་དམངས་ཚོགས་ཆེན་གྱིས་འདེམ་བསྐོས་བྱེད་



དགེ་འདུན་ཆོས་འཕེལ།
དགོས་པ་ལས་ཚེ་གང་འཛིན་པའི་ལམ་ལུགས་དེ་གཏོར་དགོས་པ་སོགས་ཀྱིས་
མཚོན་བོད་ཀྱི་སྲིད་ལུགས་དེང་རབས་དམངས་གཙོའི་ལམ་ལུགས་སུ་སྤེལ་བ་
བརྩོན་པ་ནི། དུས་རབས་ཉི་ཤུ་པའི་དུས་མགོར་སྒང་པ་བོད་དུ་བྱུང་བའི་་་་་
དམངས་གཙོའི་གསར་བརྗེ་ཐེངས་དང་པོར་མངོན། སླད་ནས་སྤོམ་མདའ་རབ་
དགའ་སོགས་ཀྱིས་རྒྱ་གར་ཀ་ལོན་སྦུག་ནས་ནུབ་བོད་ལེགས་བཅོས་སྐྱིད་སྡུག་
ཅེས་པའི་གསང་བའི་སྒྲིག་འཛུགས་ཤིག་བཙུགས་ནས་མུས་བཞིན་བོད་ཀྱི་སྲིད་
ལུགས་བསྒྱུར་བཀོད་གཏོང་སྙམ་པ་སོགས་ནི་སྒང་པ་བོད་དུ་བྱུང་བའི་དམངས་
གཙོའི་གསར་བརྗེ་ཐེངས་གཉིས་པར་རྩིས་ཆོག་མོད། འོན་ཏེ་སྔ་ཕྱི་གསར་་་་་
བརྗེའམ་བསྒྱུར་བཀོད་ཀྱི་ལས་དེ་དུས་སུ་མ་སྨིན་པས་ཕམ་ཁ་ཚབས་ཆེན་་་་་
འཁུར་དགོས་བྱུང་། བོད་ཀྱི་ཆོས་སྲིད་གཉིས་ལ་དུང་ཞེན་རབ་ཏུ་ཆེ་བའི་དགེ་
འདུན་ཆོས་འཕེལ་ནས་ཀྱང་ཡུལ་རྒྱ་གར་དུ་བཞུགས་རིང་ཀ་ལོན་སྦུག་ཏུ་སྤང་
མདའ་རབ་དགའ་དང༌། བོད་ས་གནས་སྲིད་གཞུང་གིས་གཏན་འཕུད་བཏང་
བའི་ལྕང་ལོ་ཅན་བསོད་རྒྱལ། ཐུབ་བསྟན་ཀུན་འཕེལ་བཅས་ནས་རིམ་བཞིན་
འབྲེལ་འདྲིས་བྱུང་ཞིང་དེང་རབས་སྲིད་ལུགས་དང་རིག་གསར་ཕྱོགས་སོགས་
དམིགས་བྱ་གཅིག་ཏུ་མཐུན་པས་ཁོང་ཚོའི་གསང་བའི་རྩ་འཛུགས་ནུབ་བོད་
ལེགས་བཅོས་སྐྱིད་སྡུག་དང་འབྲེལ་བ་བཙུགས། དེ་ཡང་རྣམ་དཔྱོད་རབ་ཏུ་
ཡངས་ཤིང་གཞུང་ལུགས་ཀྱི་དཀྱིལ་འཁོར་སྡུག་གུར་བཀྲ་བའི་ཁར། རྒྱལ་ཁམས་
བསྐོར་བའི་མཐོང་ཐོས་སྣ་ཚོགས་ཀྱིས་ཕྱུག་ཅིང་། སྒང་པ་བོད་རང་ལ་དུང་ཞེན་
ཁྱད་པར་བ་ཞིག་ཡོད་པས། དགེ་འདུན་ཆོས་འཕེལ་ནི་གསང་བའི་རྩ་འཛུགས་
གང་དེའི་མི་སྣ་གཙོ་བོའི་གྲས་སུ་གྱུར། ཁོང་གིས་རྩ་འཛུགས་དེའི་མཚོན་རྟགས་
ཏེ་སུའུ་ལན་གུང་ཁྲན་ཏང་གི་རྟགས་ལ་རབ་ཏུ་འདྲ་བ་ཞིག་ཇུས་བཀོད་བྱས་པ་
72



དགེ་འདུན་ཆོས་འཕེལ་གྱི་རྟོགས་པ་བརྗོད་པ། །
དང༌། གཞན་རྩ་འཛུགས་གང་དེའི་སྲིད་ཀྱི་ཆིངས་ཡིག་དང་བཅའ་ཁྲིམས། ཐོ་
ཡིག་སོགས་གཏན་འབེབས་བྱེད་རོགས་བྱས། སྤྱི་ལོ་༡༩༤༥ལོར་བོད་དུ་ཕྱིར་
ལོག་པའི་གོ་སྐབས་དང་བསྟུན། རྩ་འཛུགས་དེའི་བཀས་བཀོད་ལྟར་མོན་རྟ་་་་
དབང་བརྒྱུད་མཚོ་སྣ་སོགས་སུ་ཟླ་བ་གཅིག་གི་ཚད་དུ་རྒྱ་གར་དང་བོད་གཉིས་
མཐའ་མཚམས་བརྟག་དཔྱད་ཞིབ་འཇུག་བྱས་ཐོག་དེ་འབྲེལ་གྱི་ས་ཁྲ་འགོད་
གནང་མཛད་ལ། ཀྲུང་གོ་དང་རྒྱ་གར་བར་གྱི་མཐའ་མཚམས་རྩོད་པ་སྟེ་མ་ཁེ་
མ་ཧུང་གི་ས་ཐིག་སྐོར་འདི་སྐབས་དེར་རྣམ་ཀུན་བདེན་དོན་མཐའ་འཁྱོངས་
ཅན་གྱི་དགེ་འདུན་ཆོས་འཕེལ་ནས་རྡོག་ཁྲེས་བསྣམས་ཏེ་ཕེབས་བཞིན་ཕེབས་
བཞིན་དེའི་བརྒྱུད་ཀྱི་གནས་ཚུལ་རྩད་གཅོད་དཔྱིས་ཕྱིན་གནང་སྟེ་ས་ཁྲར་་་་་
བཀོད་པའོ། །
དེ་བཞིན་དགེ་འདུན་ཆོས་འཕེལ་བོད་ཀྱི་ཆོས་སྲིད་ལུགས་གཉིས་ལས་་་་
སྲིད་ཕྱོགས་ལ་དོ་སྣང་དང་མོས་ཞེན། རིམ་བཞིན་ཕྱོགས་དེའི་འབྲེལ་ཡོད་ཀྱི་
ལས་ལ་ཞུགས་པ་ནི། ཁོང་གི་མི་ཚེའི་ཕུགས་ཀྱི་འདུན་མ་ཡིན་མིན་ཆ་མ་འཚལ་
མོད། སྒང་པ་བོད་ཀྱི་ཆོས་སྲིད་ལུགས་གཉིས་ལ་ཨ་མའི་ནུ་ཞོ་དྲིན་ལན་མཇལ་
བ་ལྟ་བུ་ཕན་སེམས་ཀྱིས་ཀུན་ནས་བསླང་སྟེ། དུས་དང་ཁོར་ཡུག་ལ་བསྟུན་པའི་
བྱེད་རྩོལ་ཞིག་ཡིན་པ་གདོན་མི་ཟ། རྒྱུན་སྲོལ་ལ་བཅོས་བསྒྱུར་དང་སྔར་མེད་
གསར་གཏོད་བྱེད་པ་ནི་ལས་གནས་ཤིག་གམ། མི་རིགས་ཤིག་གམ་རྒྱལ་ཁབ་
ཤིག་གམ། མཐའ་ན་འགྲོ་བ་མིའི་རིགས་ཡོངས་ལ་མཚོན་ནས་ཀྱང་ཡར་རྒྱས་
དང་གོང་འཕེལ་དུ་ཕྱིན་པའི་བགྲོད་ལམ་ཉག་གཅིག་ཏུ་འཁུམས་མོད། རྒྱུ་་་་་
མཚན་འདི་ཀོ་རྟོགས་མཁན་ཙམ་ནི་མཁས་པའམ་བློ་ལྡན་དུ་འདོད་ལ། རྟོགས་
པ་ཙམ་གྱིས་མི་ཚིམས་པར་ལས་དེར་དངོས་སུ་ཞུགས་པ་ནི་ང་ཚོས་དེ་ལ་རིགས་
73



，
དགེ་འདུན་ཆོས་འཕེལ།
པའི་དཔའ་བོའམ་ལམ་སྟོན་གྱི་སྒྲོན་མེར་བརྩིས་ཆོག་སྙམ། །དགེ་འདུན་ཆོས་
འཕེལ་ནི་རྒྱུ་མཚན་འདི་ཀོ་རྟོགས་མཁན་ཞིག་ཡིན་ལ། རྟོགས་ནས་ལག་ཏུ་་་་
བསྟར་མཁན་ཞིག་ཀྱང་ཡིན་པས། ང་ཚོས་ཁོང་ཉིད་ནི་བོད་ཁ་བ་ཅན་གྱི་རླབས་
ཆེན་མི་སྣ་ཞིག་ཏུ་བརྩིས་ཏེ། བོད་ཀྱི་ལོ་རྒྱུས་ཐོག་ན་ཁོང་ལ་འོས་འབབ་ཀྱི་གོ་
ས་ཞིག་གནང་དགོས་པ་གདའ། ཇི་སྐད་དུ། རྒྱའི་རྩོམ་པ་པོ་གྲགས་ཅན་ཡུས་ཏ་
ཧྥུ་ཡིས། རླབས་ཆེན་གྱི་མི་སྣ་བྱུང་མ་མྱོང་བའི་མི་རིགས་ནི་འཛམ་གླིང་སྟེང་་་་
ཆེས་སྙིང་རྗེ་བའི་སྐྱེ་འགྲོའི་ཚོགས་ཤིག་རེད་ལ། རླབས་ཆེན་གྱི་མི་སྣ་བྱུང་ཡང་
དེར་བརྩི་བཀུར་དང་དགའ་ཞེན། ཡིད་སྨོན་བཅས་མི་བྱེད་པའི་མི་རིགས་ནི་རེ་
བ་མེད་པའི་བྲན་གཡོག་གི་མི་རིགས་ཤིག་རེད་ཅེས་བརྗོད་པ་ལྟར། ང་ཚོས་སྐྱོན་
ཀུན་ཟད་ཡོན་ཏན་ཀུན་ལྡན་གྱི་ཚད་གཞི་དེ་བཟུང་ནས་ཤ་ཁྲག་གདོས་བཅས་
ཀྱི་ཕུང་པོ་མངའ་ཞིང་དགའ་སྐྱོ་ཆགས་སྡང་གི་འདུ་ཤེས་ཅན་གྱི་དགེ་འདུན་་་་
ཆོས་འཕེལ་ཚད་མའི་སྐྱེས་བུ་ཞིག་ཡིན་མིན་གྱི་ཆ་ནས་འཇུག་ལྡོག་མི་བྱེད་པར།
སྤྱི་ལ་ཕན་པའི་ལྷག་བསམ་དང་དེ་བསྟུན་གྱི་མཛད་རྗེས་ཡོད་མེད་ཀྱི་ཆ་ནས་
ཁོང་ཉིད་ལ་གདེང་འཇོག་བྱེད་དགོས་སྙམ། པད་དཀར་འཆང་བའི་ཞལ་ནས་
ཀྱང་། མདོ་སྨད་པ་དགེ་འདུན་ཆོས་འཕེལ་ནི། དུས་རབས་ཉི་ཤུ་པ་འདིའི་ནང་།
བོད་མི་རིགས་ཀྱི་ཁྲོད་ནས་གཞན་དྲིང་མི་འཇོག་པའི་ཤེས་དཔྱོད་ཀྱི་བློའི་རང་
རྩལ་དང་། ཕྱི་སྤྱིའི་གནས་ཚུལ་ཐོག་ཕུགས་རྒྱང་རིང་བོའི་མནོ་བསམ་ཐོངས་་་་
པའི་ནུས་པ་བཅས་ཀྱི་ཆ་ནས་ཡར་ཐོན་པར་བགྲང་འོས་པའི་སྐྱེས་བུ་ཞིག་ཡིན་
ཞེས་གསུངས་པ་དེ་དེ་བཞིན་ནོ། ། །
དེ་ཡང་ཕྱིས་བྱོན་ལོ་རྒྱུས་རྩོམ་པ་པོ་དག་ནས་རང་སོ་སོའི་ལངས་ཕྱོགས་
མི་འདྲ་བའི་དབང་གིས། ལ་ལས་དགེ་འདུན་ཆོས་འཕེལ་བོད་ས་གནས་སྲིད་
74



-
----
དགེ་འདུན་ཆོས་འཕེལ་གྱི་རྟོགས་པ་བརྗོད་པ།
གཞུང་བསྒྱུར་བཀོད་གཏོང་པར་འདོད་པའི་ནུབ་བོད་ལེགས་བཅོས་སྐྱིད་སྡུག་
ཅེས་པའི་རྩ་འཛུགས་སུ་ཞུགས་མ་མྱོང་པར་དེའི་འབྲེལ་གྱི་མི་སྣ་སྤང་མདའ་་་་
རབ་དགའ་སོགས་ལ་འབྲེལ་འདྲིས་ཡོད་པའི་ཆ་ནས་རོགས་དན་གནང་བ་ཙམ་
དུ་ཟད་ལ། ལ་ལས་དགེ་འདུན་ཆོས་འཕེལ་གསང་བའི་རྩ་འཛུགས་དེར་ཞུགས་
པ་མ་ཚད་དེའི་ནང་གི་མི་སྣ་གཙོ་གྲས་སུ་བཞེད། གང་ལྟར་རྩ་འཛུགས་དེ་ནི་
གསང་བ་ཞིག་ཡིན་ལ་དེ་བསྟུན་གྱི་མི་སྣའང་གསང་བ་ཡིན་པས་ལོ་ཡི་འཁོར་མོ་
བདུན་ཅུ་ལྷག་སོང་ཟིན་པའི་དེང་གི་དུས་འདིར་གསང་བའི་གནད་དེ་སུས་་་་་
ཐག་ཆོད་ཐུབ་སྙམ་མོད། འོན་ཏེ་ཕྱིས་སུ་བོད་ས་གནས་སྲིད་གཞུང་གིས་ཁོང་
ཉིད་ལོ་གསུམ་གྱི་རིང་ཉེས་པ་བགྲང་དུ་མེད་རུང་མུན་བཙོན་དུ་བཅུག་པའི་་་་
ཆད་པ་གཅོད་ཚུལ་ལ་དམིགས་ན། ཁོང་ཉིད་རྩ་འཛུགས་དེར་ཞུགས་པ་མ་ཚད།
འབྲེལ་ཡོད་ཀྱི་ལས་ཀ་གལ་འགངས་ཆེའང་བསྒྲུབས་མྱོང་བ་རེད་སྙམ། རིགས་
པས་བསྒྲུབས་ནའང་འགྲུབ་ཏུ་ཡོད་དེ། དགེ་འདུན་ཆོས་འཕེལ་རྒྱ་གར་སིངྒ་ལ་
སོགས་སུ་བཞུགས་རིང་། རྒྱལ་ཁབ་དེ་དག་ཏུ་སྒེར་ཚུགས་ལས་འགུལ་ཛ་དྲག་ཆེ་
བའི་སྐབས་ཡིན་ལ། གང་ས་གང་དུ་ཡང་རྔམ་སྟོན་ཁྲོམ་བསྐོར་དང་ཟིང་འཁྲུག་
རྒྱུན་མི་འཆད་པར་བསླངས་པའི་རྐྱེན་གྱིས། དབྱིན་ཇིས་དམག་དོན་ལག་ལེན་
བསྟར་ཏེ་བཙན་ཐབས་ཀྱིས་བཀག་ཀྱང་། སིང་ག་ལ་མི་དམངས་དང་རྒྱ་གར་མི་
དམངས་ཀྱི་སྒེར་ཚུགས་བྱེད་པའི་འཐབ་འཛིང་གི་སྤོབས་པ་ནི་ཅུང་ཟད་ཀྱང་
མ་ཉམས་ཇེ་དྲག་ཏུ་ཕྱིན་པས། དབྱིན་ཇིས་སྐབས་ཐོག་སྒེར་ཚུགས་བྱེད་རྒྱུ་ཁས་
ལེན་མི་བྱེད་ཐབས་མེད་བྱུང་བ། ཚུལ་ལུགས་དེ་ལྟ་བུས་ཕྱི་ཡུལ་ལ་རིག་པས་་་་་
འགྲིམས་པའི་དགེ་འདུན་ཆོས་འཕེལ་ལ་ཤུགས་རྐྱེན་ཆེན་པོ་ཐེབས་པས། ཆོས་
ཕྱོགས་ནས་སྔོན་བྱོན་ལོ་ཙཱ་བའི་རྗེས་སུ་ཞུགས་ཏེ་བསྟན་ལ་ཕན་པའི་འཕྲིན་་་་
15



དགེ་འདུན་ཆོས་འཕེལ། །
ལས་གཉེར་བ་དང༌། སྲིད་ཕྱོགས་ནས་གངས་ཅན་བོད་མིའི་སྔོན་ཐོན་བདེ་སྐྱིད་
ཡོང་བའི་ལས་སུ་རང་དང་བབ་ཏུ་བསྟན་པའི་བྱ་བཞག་བསྒྲུབས་པ་ཡིན་སྙམ།
བྱ་བཞག་ཆེན་པོ་སྒྲུབ་པ་ལ་མི་སྒེར་གྱི་ནུས་པས་ཅི་ཡང་མི་ཕྱིན་ག་ཡང་མི་་་་་
ཚུགས་པས་ན། ངེས་པར་དུ་རྩ་འཛུགས་ཤིག་ཡོད་དགོས་ལ། རྩ་འཛུགས་དེ་ལ་
བརྟེན་ནས་རྒྱ་ཆེ་བའི་མི་དམངས་དང་འབྲེལ་བ་ཡོད་པའི་སྒོས་ཀུན་ཕན་གྱི་་་
ལས་དེ་འགྲུབ་དགོས། སྐབས་དེའི་ནུབ་བོད་ལེགས་བཅོས་ཞེས་པའི་རྩ་འཛུགས་
འདི་དགེ་འདུན་ཆོས་འཕེལ་ལ་མཚོན་ན་མ་བུ་ངོ་འཕྲོད་ལྟར་དུ་སྣང་བས་ན།
རྩ་འཛུགས་དེར་ཞུགས་པ་ནི་ཆེས་རྒྱུན་ལྡན་དུ་འདུག་གོ །གལ་སྲིད་ལམ་ལུགས་
བསྒྱུར་བཀོད་གཏོང་བའི་རྩ་འཛུགས་དེ་ལྟ་བུར་མ་ཞུགས་པ་ཡིན་ན། མི་ཚེ་་་་
ལྕགས་སྨྱུག་དང་འགྲོགས་པའི་དབུལ་ཕོངས་ཅན་ཁོང་ལྟ་བུ་ནི་བོད་ས་གནས་
སྲིད་གཞུང་ནས་ཉེན་ཁ་ཆེ་བའི་མ་སྣར་བགྲངས་དོན་ག་ལ་ཡོད་སྙམ་མོ། །
བཅུ་གཉིས། རྒྱལ་ཁམས་རིག་པས་བསྐོར་བའི་དགེ་མཚན་
གྱིས། །ངོ་མཚར་གཏམ་རྒྱུད་གསེར་གྱི་ཐང་མ་བརྡལ། ། །
དེ་ཡང་དགེ་འདུན་ཆོས་འཕེལ་སྐུ་གཤེགས་ཁར་ངའི་ཕ་གཞིས་ཞེས་་
གཙིགས་སུ་མཛད་པའི་བསྟན་བཅོས་རྒྱལ་ཁམས་རིག་པས་བསྐོར་བའི་གཏམ་
རྒྱུད་གསེར་གྱི་ཐང་མ་ནི། ཁོང་ཉིད་དགུང་ལོ་སོ་གཉིས་ནས་ཞེ་བཞི་སྟེ་སྤྱི་ལོ་
༡༩ ༣༤ནས་༡༩༤༥ལོའི་བར་རྒྱ་གར་དུ་ལན་སྔ་ཕྱི་ལན་གཉིས་ཕེབས་ཏེ་ཁྱོན་
མི་ལོ་བཅུ་གཉིས་ལྷག་གི་རིང་དུ་རྒྱལ་ཁམས་རིག་པས་བསྐོར་བའི་ཟོང་དུ་གྲུབ་
པའི་འབྲས་བུ་ཞིག་ཡིན། དེ་ནི་དད་པ་དང་འུར་རྗེས་འབྲངས་པ་མ་ཡིན་པར་
76



--------
--
དགེ་འདུན་ཆོས་འཕེལ་གྱི་རྟོགས་པ་བརྗོད་པ།
རིག་པས་རྒྱལ་ཁམས་བསྐོར་ཏེ་སྐུ་དངོས་ཀྱིས་མཐོང་ཐོས་དྲན་རེག་གཞིར་བྱས་
ཏེ། རྒྱ་གར་དང་བོད་ཡུལ་གྱི་འཚོ་བ། ཡུལ་སྲོལ། སྐྱེ་དངོས། གནས་ཆེན། རིག་་་་
གནས། ཆོས་ལུགས་རྣམས་ཀྱི་དགེ་སྐྱོན་དག་དབྱེ་བསལ་བྱེད་པར་བླུན་པོ་མགུ་
བ་བསྐྱེད་པའི་མཚར་གཏམ། ཆེན་པོའི་ངོ་འཛིན་བྱེད་པའི་ཁ་ཡག གཞན་སྒྲོས་
འགལ་གྱིས་དོགས་པའི་ཞུམ་པ། དད་ལྡན་ཡིད་དབང་འཕྲོག་པའི་སྒྲུང་གཏམ་
སོགས་རིང་དུ་སྤངས་ཏེ་དངོས་ཡོད་གནས་ལུགས་ཇི་མ་ཇི་བཞིན་དུ་བཤད་་་་
ཡོད་པས་ངོ་མཚར་བའི་གཏམ་རྒྱུད་ཉག་གཅིག་ཏུ་འཁུམས། སྤྱིར་གཞུང་དེའི་
དབུ་ཞབས་བསྡུས་ན་ལེ་ཚན་ ༡༣༦ཅན་ཏེ་དཔེ་རིས་དང་བཅས་པ་ཞིག་ཡིན་
མོད། འོན་ཏེ་དགེ་འདུན་ཆོས་འཕེལ་ནས་གཞུང་འདི་རང་གི་ཕ་ཡུལ་ཟི་ལང་
ཕྱོགས་ཀྱི་ཨ་ལགས་གོ་རིང་ཚང་ཞུ་པ་ཞིག་ལ་བསྐུར་བས་ཕྱིས་སུ་གྱུར་བས་རྙེད་
དུ་མེད་ལ། དེང་སང་མཇལ་དུ་ཡོད་པ་འདི་ནང་གསེས་ཀྱི་ལེ་ཚན་ཆ་ཤས་ཏེ་
ཧོང་ཁང་བསོད་ནམས་དཔལ་འབར་གྱི་ལག་ཏུ་ཡོད་པ་དག་ཡིན། དེ་ཡང་ལེ་
ཚན་བཅུ་བདུན་གྱིས་གྲུབ་སྟེ། ཐོག་མར་ལྷ་ས་ནས་ཕེབས་ཐོན་མཛད་པའི་ཚུལ་
དང་། རྒྱ་གར་གྱི་ཡུལ་སྤྱིའི་ཆགས་ཚུལ། ཡུལ་གྱི་མིང་བཏགས་ཚུལ། བྱང་ཕྱོགས་
གངས་རི་དང་དེ་ལས་འཕྲོས་པའི་དོགས་དཔྱོད། སྔོན་གྱི་གནས་ཡུལ་གྲགས་་་་
ཅན་རྣམས་ཇི་ལྟར་ཡོད་པ། སྐྱེས་པ་བུད་མེད་བཟའ་བཏུང་ཡོ་བྱད་སོགས་ཀྱི་
སྐོར། ཤིང་དང་མེ་ཏོག་སོགས་ཀྱི་ངོས་འཛིན་དང་ངོས་ཇི་ལྟར་འཕྲོད་ཚུལ་སྐོར།
སྔོན་དང་ད་ལྟའི་བར་ཡུལ་སོ་སོའི་ཡིག་རིགས། བོད་ཡིག་གི་སྒྲ་སྦྱོར་སྐོར། ཆོས་
རྒྱལ་མྱ་ངན་མེད་ཀྱི་རྡོ་རིང་ཡི་གེ གyའི་རྒྱལ་བརྒྱུད་སྐབས། པཱ་ལའི་རྒྱལ་་་་་་
བརྒྱུད་སྐབས། འདས་རྗེས་ཀྱི་བརྒྱ་ཕྲག་བཅུ་དྲུག་ནས་ད་བར། སིངྒ་ལའི་ལོ་རྒྱུས་
སྐོར། སྔོན་དུས་བོད་པ་རྣམས་ཀྱི་གནས་སྐབས་དང་ཚུལ་ལུགས་ཅི་ལྟར་ཡོད་་་་



དགེ་འདུན་ཆོས་འཕེལ།
ལུགས་སྐོར། མུ་སྟེགས་ཀྱི་ཆོས་ལུགས་སྐོར་བཅས་སོ། །རྩོམ་པ་པོ་རང་ཉིད་ནས་
ཀྱང་གཞུང་དེའི་དབུ་རུ་འདི་ལྟར་བརྗོད་ཡོད་དེ། ཕྲན་བུ་རྒྱ་བོད་ཀྱི་ཡུལ་གྲུ་དུ་
མར་འཁྱམས་པའི་སྐབས་གང་མཐོང་ཞིང་ཐོས་པའི་རིག་གནས་སྐོར་གྱི་བློ་་་་
བསྐྱེད་ཅི་ཡོད་ཕྱོགས་གཅིག་ཏུ་བསྡུས་ནས། འོལ་ཚོད་ཀྱིས་ཡིན་ཐག་བཅད་པ་
དང་། མང་པོ་ཞིག་ལ་མགུ་བ་བསྐྱེད་པའི་སླད་དུ་ཁུངས་མེད་ཀྱི་གཏམ་རྒྱུད་་་་
ཆེས་མཚར་མཚར་བ་དག་བྲི་བ་དང་། གཞན་གྱི་ངོ་སྲུང་དྲགས་ཏེ་གཏམ་བདེན་
པ་ཡང་སྨྲ་བའི་སྤོབས་པ་མེད་པར་རང་གི་རྩམ་ཁུག་བསྲུང་བའི་ཆེད་དུ་ཡིན་
མིན་གྱི་དབྱེ་གསལ་ཐམས་ཅད་བཏང་སྙོམས་སུ་བཞག་ནས་ཇོ་བཟང་གི་མིང་
ལ་རེ་བ་སོགས་དོར་ཏེ། ཤེས་རབ་ཅན་གྱི་སྐྱེས་བུ་བློ་གཟུ་བོར་གནས་པ་འགའ་
ཞིག་ཁོ་ནའི་ཆེད་དུ་དཀྱུས་མའི་གླེང་མོ་བཞིན་དུ་གང་རྙེད་པ་སྐབས་སྐབས་སུ་
བཅུག་སྟེ་གླེགས་བམ་ཞིག་བྱེད་པར་འདོད་དོ། །གཞན་གྱི་སྒྲོས་དང་འགལ་གྱིས་
དོགས་པའི་ཞུམ་པ་ཆེར་བྱས་ཚེ། ཤེས་རབ་འཕེལ་ནུས་པའི་གོ་བ་ཡང་མི་བསྐྱེད་
ཅིང་། འདི་ཡང་ནོར། དེ་ཡང་ནོར་སོགས་སྨྲས་ནས་དྲང་པོའི་ལུགས་སུ་བྱས་ན་
ཆེ་ཆུང་མང་པོའི་ཐུགས་ལ་ཐོག་བརྫིས་སུ་འགྲོ་ཞིང་། རང་གི་འཚོ་ཐབས་སོགས་
ལ་ཅི་ཙམ་གནོད་པར་འགྱུར་བ་ཁོ་བོ་བོད་ཀྱི་མི་རང་ཡུལ་རང་ལ་རྒྱུས་ཡོད་་་་
པས་ཤིན་ཏུ་ལེགས་པར་ཤེས་མོད། ཇི་མི་སྙམ་པར་བྲི་བ་ལགས་པས་སེམས་ཆུང་
རྣམས་འཁོན་དུ་མི་འཛིན་པར་གསོལ་བ་ལན་བརྒྱར་འདེབས་པ་ལགས། ཞེས་
རང་གིས་གཞུང་འདི་བརྩམས་པ་ལ་གཞན་དང་མི་འདྲ་བའི་ཁྱད་ཆོས་ལྷངས་
སུ་བཏོན་ཡོད་ལ། གཞུང་དེའི་མཇུག་རྩོམ་དུའང་། བོད་མི་རྣམས་ཀྱི་མདུན་དུ་
དཀའ་བ་ཞིག་སླ་བར་བཏང་སྟེ་བཤད་ན་མཁས་པའི་གཟི་བརྗིད་འཆོར་ཞིང་།
རང་གིས་ལྕོགས་ཚད་ཀྱི་རྫུན་ངོ་མཚར་ཅན་སྨྲས་ནས། དེ་དང་ད་དུང་ཕར་ལ་
78



，
དགེ་འདུན་ཆོས་འཕེལ་གྱི་རྟོགས་པ་བརྗོད་པ།
ཕུགས་ཁུང་ནག་ཟིང་ངེ་བ་མི་གཞན་གྱི་རྫུན་ཀྱང་འགྲོ་ས་ཡོད་པ་ཞིག་ཀྱང་བྱས་
ན་མཁས་པའི་ཆོ་ལོ་སྟེར་བ་ཡིན་མོད། ད་ལམ་མཁས་པ་བྱེད་པ་ཡང་གློ་བ་་་་་
དགའ་སྟེ། དེ་ལས་ཀྱང་གཟུ་བོ་ཞིག་བྱེད་འདོད་པ་ཡིན། གང་ལྟར་ཡང་ངེད་ཀྱི་
དཔེ་ཆུང་འདི་ད་ལྟ་ཁྱེད་ལ་བཅོལ་བ་ཡིན་པས་སྐྱེས་མ་ཐག་ཏུ་མ་ཤི་བ་ཞིག་གི་
མགོན་སྐྱབས་ཅིས་ཀྱང་མཛད་རྒྱུའི་བཀའ་དྲིན་སྐྱོང་བར་ཞུ། ཡི་གེ་མ་དག་པ་ཇི་
ཡོད་པ་ཞུས་དག་ཅི་ནུས་དང་། དོན་ལ་མ་གནོད་པའི་ཚིག་སྦྱོར་བཅོས་པ་་་་
སོགས་ཀྱང་གལ་ཆེ་བར་ཡོད་པས་ཐུགས་ནས་མི་བསྙེལ་བར་འཚལ། འཇིག་་་
རྟེན་དུ་སྐྱེས་པའི་མི་ཐམས་ཅད་ལ་རང་ལ་བབས་འོས་ཀྱི་ལས་ཀ་རེ་རེ་སྔོན་་་་་
ལས་ཀྱིས་བྱིན་པ་བཞིན་ཡོད་པ་ལས། ཕྲན་གྱི་ལས་བསྐོས་ནི་འདི་ག་རང་དུ་
འདུག་པས། རྒྱལ་ཁམས་ཉུལ་ནས་མི་ཚེ་ཐོས་པ་ལ་བསྐྱལ་བ་ཞིག་ལགས། དེའི་
འབྲས་བུ་ཡང་གླེགས་བམ་ཞིག་ཏུ་བསྐྱིལ་བ་ལས། འཆད་ཉན་སོགས་ཀྱིས་་་་
གཞན་ཕན་སྒྲུབ་པའི་ཚེ་འདི་ལ་རེ་བ་དང་འགྲུབ་པ་གཉིས་ཀ་དཀའ་སྙམ། ཞེས་
རང་གི་ཞེ་གཏིང་གི་ཚུལ་ལུགས་དང་གཞུང་འདི་བརྩམས་པའི་དགོས་ཆེད་་་་་
བཅས་གསལ་བར་བཀོད་ཡོད་པ་ལྟར་རོ། །ཕྱི་རབས་པས་གཞུང་འདི་ཀོ་ཐར་
ཆགས་སུ་བཀླགས་པ་ལས་ཤེས་རྟོགས་བྱུང་བ་འདི། དགེ་འདུན་ཆོས་འཕེལ་་་
ནས་དེང་རབས་ཀྱི་རིགས་གསར་ཏེ། སྐད་བརྡ་རིག་པ་དང་། རྩོམ་རིག་སྒྱུ་རྩལ་
རིག་པ། དམངས་སྲོལ་རིག་པ། ས་གཤིས་རིག་པ། ལོ་རྒྱུས་ཞིབ་འཇུག་རིག་པ།
སྲོག་ཆགས་རྩི་ཤིང་རིག་པ་བཅས་རིག་པ་གསར་བ་གང་དག་གི་ཚན་རིག་རང་
བཞིན་གྱི་ཞིབ་འཇུག་ཐབས་ལམ་སྤྱད་དེ་དཀའ་བ་བརྒྱ་ཕྲག་ཁྱད་སད་ཀྱིས་་་་
བྲིས་པ་ལགས་པས་འཛམ་གླིང་རང་བཞིན་གྱི་དྲི་བསུང་འཐུལ་ལ། བོད་དུ་སྔོན་
ལ་མེད་པའི་ལྗོངས་རྒྱུ་རིག་པའི་རྩོམ་ལུས་ཤིག་ཀྱང་དྲངས་པ་མངོན་ཏེ། ཁོང་གི་
79



དགེ་འདུན་ཆོས་འཕེལ།
ཞལ་ནས། ལྷོ་ལམ་བྱེ་མ་ཅན་གྱི་ཐང་དུ་ངལ་བའི་རྐང་འགྲོས་རབ་བཀོད་ཅིང་། །
ངམ་ནག་རྒྱ་མཚོའི་འོབས་ཀྱིས་བསྐོར་བའི་ས་ཡི་མུ་ཁྱུད་མངོན་བརྒལ་ཏེ། །
གཅེས་ཤིང་འཕང་བའི་སྲོག་གི་ཉག་ཐག་རལ་གྲིའི་སོ་ལ་དྲངས་པ་ལས། །དཀའ་
བཞི་ལོ་ཟླ་རིང་མོ་ཟད་ནས་ཅི་ཞིག་ལྟར་སྟེས་གཞུང་འདི་གྲུབ། །ཅེས་དང་།
ཟས་དང་སྐོམ་གྱི་མཁོ་བ་ཟད་པའི་སྣག་གི་ཕུང་པོ་ཞིག་གྱུར་ཅིང་། །རྙེད་དང་
བཀུར་བསྟིའི་རེ་ཐག་ཆད་པའི་རུས་གོང་ཚོགས་རྣམས་འཐོར་བ་ན། །དཀའ་
བས་བསགས་པའི་མང་ཐོས་ཕུང་པོ་ཡི་གེའི་གཟུགས་སུ་གྱུར་བ་འདིས། །མ་་་་
མཐོང་གྲོགས་པོ་རྣམས་ཀྱི་མདུན་དུ་རྒྱ་ཆེན་ཕན་པའི་ལམ་མཚོན་ཤོག །ཅེས་
གསུངས་པ་ལས་ང་ཚོས་སྐབས་དེའི་རིག་གནས་ཁོར་ཡུག་ཏུ་གཞུང་འདི་ལྟ་བུ་
བྱུང་བ་ནི་ལས་སླ་བོ་ཞིག་མིན་པ་ཤེས་ནུས་ལ། དེ་ལས་གཞུང་དེའི་རྩོམ་པ་པོའི་
དུས་རབས་རང་བཞིན་གྱི་རིན་ཐང་ཡང་ངང་ངམ་ཤུགས་ཀྱིས་གོ་ནུས་སོ། །ལར་
དེང་སང་གི་མིག་རྒྱང་གིས་དཔྱད་ན། དགེ་འདུན་ཆོས་འཕེལ་གྱིས་འབད་པ་
བརྒྱ་ཡིས་ངོ་སྤྲོད་བྱས་པའི་འཛམ་གླིང་གི་གནས་ཚུལ་དང་རིག་པ་གསར་བའི་
དགེ་མཚན་རྣམས་སློབ་གྲྭ་འབྲིང་བའི་སློབ་མ་ལ་ཡང་མཚར་སྣང་བསྐྱེད་ཐུབ་
པའི་ངེས་པ་མེད་མོད་ཀྱང་། འོན་ཏེ་ལོ་ཡི་འཁོར་མོ་བདུན་ཅུ་ལྷག་སྔོན་དུ་དེད་
པའི་བོད་དང་བོད་ཀྱི་སྲོལ་རྒྱུན་རིག་གནས་པ་ལ་མཚོན་ན་ཚུལ་འདི་ནི་ངོ་་་་་
མཚར་ལས་ཀྱང་ངོ་མཚར་དུ་རྩིས་འོས་པས་ན། ང་ཚོས་དེ་དང་དེ་ལྟ་བུའི་མ་
རྨད་བྱེད་རྩོལ་འདི་དགེ་འདུན་ཆོས་འཕེལ་བློ་གྲོས་ཀྱི་སྐྱ་རེངས་ཀྱིས་སྒང་པ་་་་
བོད་དུ་ཚན་རིག་བསམ་བློའི་འོད་པོ་ཆེ་ཐོག་མར་དྲངས་པ་བརྗོད་དུ་ཆོག་སྙམ་
，
མོ། །
80



，
དགེ་འདུན་ཆོས་འཕེལ་གྱི་རྟོགས་པ་བརྗོད་པ།
བཅུ་གསུམ་པ། ལོ་རྒྱུས་ཞིབ་འཇུག་ཐབས་ལམ་གསར་བ་ལས། །
དེར་ཐེར་དཀར་པོའི་འོད་སྣང་བོད་དུ་དྲངས། །
དེ་ཡང་སྤྱི་ལོ ༡༩༤༢ ལོའི་ཡས་མས་སུ་དགེ་འདུན་ཆོས་འཕེལ་གནས་་་
མཆོག་ཀ་ལི་ཀ་ཏའི་བྱང་ཆུབ་ཆེན་པོའི་ཆོས་ཚོགས་ནས་ཕྱག་ལས་གནང་རིང་
དུ་བོད་ཀྱི་ལོ་རྒྱུས་ཞིབ་འཇུག་ལ་ཁ་ཕྱོགས་པར་མངོན་ཏེ། སྐབས་དེར་རྒྱུའི་ལོ་
རྒྱུས་ལས་བྱུང་བའི་བོད་བཙན་པོ་སྲོང་བཙན་སྒམ་པོ་དང་། བཙན་པོ་ཁྲི་སྲོང་
ལྡེའུ་བཙན། ཐང་ཡིག་ལེའུ་བརྒྱ་དང་ཉེར་གཉིས་པ་དང་ཟུའེ་གུར་གྱི་རྒྱལ་་་་་
རབས་ལེའུ་གྱ་གསུམ་པའི་ནང་འཁོད་པའི་བོད་ཀྱི་ལོ་རྒྱུས་ཡོད་དོ་ཅོག་བོད་་་་
ཡིག་ཏུ་བསྒྱུར་གནང་མཛད་པ་དང་། ༡༩ ༣༦ལོར་ཏུན་ཧོང་ནས་ཐོན་པའི་་་
བོད་ཀྱི་ལོ་རྒྱུས་ཡིག་ཆ་དག་ཀྱང་བསྡུ་རུབ་མཛད་དེ། སྲིད་དང་འབྲེལ་བའི་བོད་
ཀྱི་ལོ་རྒྱུས་ཤིག་བརྩམས་པའི་ཐུགས་འདུན་ཤར། དེ་ལྟར་དོན་གཉེར་བྱེད་པའི་
སྒང་དུ་ཨ་རིའམ་ཕ་རན་སི་མི་ཞིག་གིས་ཕོགས་ཐོབ་ཆེན་པོ་འབུལ་དན་དང་
བཅས་གདན་ཞུ་མཛད་པས། གཅིག་ན་འཚོ་བའི་ཐད་ཀྱི་སྐུ་ངལ་སེལ་ནུས་པ་
དང༌། གཉིས་སུ་ཡུལ་གྲུ་གཞན་ལ་གཟིགས་མོ་ཕེབས་རྒྱུ་ནི་རང་གི་ཆེས་དགའ་
ཕྱོགས་སུ་སོང་བས་ཞལ་གྱིས་བཞེས་ཀྱང་། གོང་ཞུ་ལྟར་འཛམ་གླིང་འཁྲུག་ཆེན་
གཉིས་པ་བྱུང་བའམ་རྒྱ་གར་གཞུང་གིས་འགྲུལ་བཞུད་ལག་ཁྱེར་མ་ཕུལ་བར་
གང་རུང་ཞིག་གི་རྐྱེན་བྱས་ཕེབས་མ་ཐུབ་ཁར། གར་ཕེབས་སར་དབྱིན་ཇིའི་མི་
ཞིག་བྱ་ར་བར་ཆེད་བཙུགས་བྱས་པ་སོགས་ཀྱིས་ཡིད་ཆུས་ཤིང་རང་ཡུལ་དང་
བྲལ་ནས་མི་ལོ་བཅུ་ཕྲག་ལྷག་སོང་བས་དྲིན་ཆེན་མ་ལོའང་དྲན་པ་དང་། དེའི་
ཐོག་ཡོངས་འཛིན་ཁྲི་བྱང་རིན་པོ་ཆེ་དང༌། བཀའ་བློན་ཀ་ཤོད་པ་རྣམ་གཉིས་
81



དགེ་འདུན་ཆོས་འཕེལ།
ཀྱིས་བོད་ལ་ཚུར་ཕེབས་དགོས་པའི་ཞབས་སྐུལ་འཕྲིན་ཡིག་ནན་མོ་ཕུལ་བས་
ལས་ཀ་དེ་དག་གནས་སྐབས་སུ་མཚམས་བཞག་སྟེ། བོད་རབ་བྱུང་བཅུ་དྲུག་་་
པའི་ཤིང་བྱ་སྟེ་སྤྱི་ལོ་༡༩༤༥ལོའི་སྨད་ཙམ་ལ་བོད་ཡུལ་ལྷ་སར་འབྱོར། དུས་
དེར་སེར་བྱེས་གྲྭ་ཚང་གི་དགེ་བཤེས་ཆོས་གྲགས་ལགས་ཀྱིས་མཚམས་སྦྱོར་ལྟར།
ཧོར་ཁང་བསོད་ནམས་དཔལ་འབར་དང་འབྲེལ་འདྲིས་བྱུང་ཞིང་བོད་ཀྱི་ལོ་
རྒྱུས་མུས་བཞིན་ཞིབ་འཇུག་བྱེད་པའི་མཐུན་རྐྱེན་འཛོམས། དེ་ཡང་ཧོར་ཁང་
བསོད་ནམས་དཔལ་འབར་ནས་དགེ་ཆོས་རྟོགས་བརྗོད་དུ་འདི་ལྟར་ཞིབ་རྒྱས་
སུ་འཁོད་ཡོད་དེ། དམ་པ་འདི་ཉིད་རྒྱལ་ཁབ་ཕྱི་ནང་གང་དུ་བཞུགས་རིང་ལོ་
རྒྱུས་ཀྱི་གནད་དོན་མང་པོར་དཔྱད་པ་གཏིང་ཟབ་གནང་བ་བརྒྱུད་བོད་ཀྱི་་་་
རྒྱལ་རབས་ཤིག་རྩོམ་བཞེད་ནར་མར་ཡོད་རུང་། བར་སྐབས་མཐུན་རྐྱེན་མ་་་
ཚང་བ་ལྟ་བུས་དེ་མུར་ལུས་པ་གོང་དུ་ཁོ་བོ་དང་ཐོག་མ་མཇལ་སྐབས་ཀྱི་་་་་
གསུང་མོལ་དུམ་བུ་དེ་ནས་མཚོན་ཐུབ་ཅིང་། ད་ཆ་རྒྱལ་རབས་རྩོམ་པའི་ཆ་་་
རྐྱེན་སྨིན་པར་གཟིགས་ནས་ཁོ་བོ་དང་རྒྱུན་གཏན་མཇལ་འཛོམས་སྐབས་རྒྱ་
གར་དུ་བཞུགས་པ་དེའི་ཚེ་ཤིན་ཅང་དང་། ཏུན་ཧོང་སོགས་ཀྱི་ས་ཆ་ནས་ཐོན་
པའི་སྔར་ཆོས་རྒྱལ་དུས་སྐབས་ཀྱི་ཡིག་རྙིང་དུམ་བུ་འགའ་ཕྱག་ཏུ་སོན་པའི་
རྐྱེན་གྱིས་བོད་ཀྱི་རྒྱལ་རབས་རྩོམ་པའི་འདུན་པ་ཤུགས་ཆེན་འཁྲུངས་པའི་སྐོར་
དང་། རྒྱལ་རབས་དེ་འདྲ་ཞིག་བསྒྲུབ་ན་ལེགས་པོ་ཡོང་མོད། འོན་ཀྱང་རྐྱེན་་་་
དབང་བར་ཆད་ཇི་ཡོང་ཡང་ངེས་པ་མེད་ཅེས་བར་སྐབས་ཁོང་རྒྱ་གར་ནས་་་
བོད་དུ་ཕེབས་པའི་ལམ་བར་སྟོད་ག་ཤ་འཕགས་པ་རིན་པོ་ཆེ་མཇལ་སྐབས་་་
མནལ་ལམ་གྱི་རྟགས་མཚན་དུམ་བུ་ཞིག་གསུང་གི་ཡོད་པ་དང“ ཁྱེད་ནས་ཀྱང་
རྒྱལ་རབས་རྩོམ་རྒྱུར་མཐུན་འགྱུར་རོགས་རམ་གནང་བ་དེ་ཡག་པོ་རེད”



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
གསུངས་ཏེ་ཁོ་བོས་མཐུན་འགྱུར་རོགས་རམ་ཅུང་ཟད་ཞུ་ཐུབ་པར་བརྩི་མཐོང་
དང་ཐུགས་མོས་ཆེན་པོ་མཛད་ཅིང་། སྐབས་དོན་རྒྱལ་རབས་རྩོམ་པའི་སྟ་གོན་
ལ་དངོས་སུ་བཞུགས་པའི་སྐོར་ཞུ་ན། བོད་མེ་ཁྱི(སྤྱི་ལོ༡༩ ༤༦) ཟླ་གཉིས་པའི་
ཚེས་ལྔ་ཉིན་དམ་པ་ཉིད་དང་། ཕྲན་གཉིས་ར་མ་སྒང་དུ་མུ་ཏིག་བཙན་པོའམ་
མཚན་གཞན་སད་ན་ལེགས་མཇིང་ཡོན། ཁྲི་ལྡེ་སྲོང་བཙན་ཞེས་སུ་གྲགས་པས་
བཞེངས་པའི་སྐར་ཆུང་རྡོ་རྗེ་དབྱིངས་ཀྱི་དཀྱིལ་འཁོར་གྱི་ལྷ་ཁང་ཞེས་བྱ་བའི་
གཙུག་ལག་ཁང་གི་གནས་ཤུལ་དུ་ཡོད་པའི་བཀའ་གཙིགས་ཀྱི་རྡོ་རིང་དང་། འུ་
ཤང་དུ་ཡོད་པའི་རལ་བ་ཅན་ནམ་ཁྲི་གཙུག་ལྡེ་བཙན་གྱིས་བཞེངས་པར་་་་་
གྲགས་པའི་འོན་ཅང་རྡོའམ། ད་ལྟ་འུ་ཤང་དུ་འབོད་པའི་ས་ཆར་དཔེ་མེད་བཀྲ་
ཤིས་དགེ་འཕེལ་གླིང་གི་གཙུག་ལག་ཁང་ཞེས་བྱ་བའི་གནས་ཤུལ་དུ་ཡོད་པའི་
རྡོ་རིང་གཉིས་བཅས་ཀྱི་ཡི་གེར་ལོ་རྒྱུས་ཀྱི་གནད་དོན་ཇི་ལྟར་འཁོད་པའི་སྐོར་
ཞིབ་འཇུག་གནང་བར་ཕེབས་སྐབས་སྐར་ཆུང་རྡོ་རིང་གི་ཏོག་ནས་ཞབས་་་་་
སྟེགས་བར་སྐྱོན་མེད་དང་། ཡི་གེ་ཡང་ཆ་ཚང་སྐྱོན་གྱིས་མ་གོས་པར་གནས་པ་
དེ་བཤུས་པའི་ནང་སྲོང་བཙན་ནས་ཁྲི་ལྡེ་སྲོང་བཙན་བར་གྱི་མཚན་རིམ་དང་།
གཙུག་ལག་ཁང་ཆགས་ཡུལ་གྱི་ས་མིང་སོགས་རྒྱལ་རབས་གཞན་དུ་མ་འཁོད་
པ་གནད་ཆེ་གང་ཙམ་གསལ་འདུག དམ་པ་དེ་ཉིད་ཀྱིས“སྐར་ཆུང་རྡོ་རིང་འདི་
ལ་བརྟེན་ནས་རྒྱལ་རབས་ཀྱི་ནོར་འཁྲུལ་འགའ་ཞིག་ཡོ་བསྲང་ཐུབ་པས་ཁྱོད་
ཀྱིས་རྡོ་རིང་འདིའི་ཡི་གེར་འགྲེལ་པ་ཞིག་བྲིས་ཤིག”ཞེས་གསུངས་པ་ལྟར་ཁོ་
བོས་ཀྱང་དེའི་འགྲེལ་བ་ཞིག་ཀྱང་བརྩམས། འུ་ཤང་རྡོ་རིང་ལ་ཡི་གེ་མི་འདུག་
པ་དེའི་སྐོར“དེ་ནི་རྡོ་རིང་ལ་ཡི་གེ་བརྐོ་བའི་གོ་སྐབས་མ་བྱུང་ཡིན་ངེས་ལ། དེ་
ཡང་རལ་བ་ཅན་གྱིས་སྲིད་དབང་ཡུན་རིང་འཛིན་མ་ཐུབ་པ་དངོས་འབྲེལ་་་་



---
-
དགེ་འདུན་ཆོས་འཕེལ།
ཡིན་འདུག”གསུངས། ཞོར་དུ་ཤུག་གསེབ་ཏུ་ཕེབས་ཏེ་རྗེ་བཙུན་རིན་པོ་ཆེ་་་་་་
དགུང་ལོ་བརྒྱ་ལྷག་ཕེབས་པ་སྐད་གྲགས་ཅན་དེ་ཡང་མཇལ། ཞག་གཉིས་འུ་
ཤང་ལྷ་ཁང་དུ་བསྡད། ང་ཚོ་ཡར་ལམ་གསང་མདར་ཚ་ཕོགས་ཤིག་ལ་འཁོད་
སྐབས་དམ་པ་དེ་ཉིད་ཐུགས་དགྱེས་པའི་རྣམ་པ་དང་བཅས་ཏེ“བོད་ཀྱི་ཆོས་སྡེ་
ཆེན་པོ་ཁག་གི་མཚན་ཉིད་རྩོད་གྲྭའི་སྲོལ་ཐོག་མར་གཏོད་མཁན་ནི་ཆ་པ་ཆོས་
ཀྱི་སེང་གེ་ཡིན། གསང་ཕུའི་ལུང་པ་ཆུང་ཆུང་འདི་འདྲ་བའི་རིའི་ཕུག་ནས་བྱང་
མཐའ(ད་ལྟ་ནི་བྱང་མཐས་མ་ཚད་ལྷོ་མཐར་ཡང་ཁྱབ་བཞིན་པའོ)ཨུ་རུ་སུའི་
ས་བར་ཁྱབ་པ་རེད།” ཅེས་གསུངས། དེ་ནས་སླར་ཡང་སྐར་ཆུང་གི་གནས་ཤུལ་
དུ་ཕེབས་པར་དེར་སངས་རྒྱས་དགོན་ཞེས་བྱ་བའི་བཙུན་མའི་དགོན་པ་ཞིག་
འདུག་པའི་ཚོགས་ཁང་ནང་ས་འོག་ནས་ཐོན་པའི་རྡོ་རིང་གི་ཏོག་ཅིག་འདུག་
པ་དེ་དང་། དེ་དུས་སྐར་ཆུང་དུ་སྐྱོན་མེད་དུ་གནས་པའི་རྡོ་རིང་དེའི་ཏོག་དང་
ཁྱད་པར་གཏན་ནས་མེད་པ་དེར་གཞིགས་ན་ད་དུང་རྡོ་རིང་གཞན་ཞིག་བྱེ་་་་
མའི་འོག་ཏུ་མནན་ཡོད་པར་ཐེ་ཚོམ་མི་འདུག དེའི་སྐོར“ ཕལ་ཆེར་རྡོ་རིང་་་་
གཅིག་ཆོས་ཀྱི་སྐོར་དང་། གཅིག་སྲིད་ཀྱི་སྐོར་ཡིན་ངེས་པས་གཅིག་ཤོས་དེ་རྙེད་
ན་ལོ་རྒྱུས་འབྲི་རྩོམ་ལ་ཤིན་ཏུ་ཕན་ཐོགས་ཡོང་གི་རེད”ཅེས་གསུངས། དེ་ནས་
ཐོན་ཏེ་ར་མ་སྒང་གི་གྲུ་ནང་མི་རྟ་ཡོངས་རྫོགས་ཞུགས་ནས་སྐྱིད་ཆུ་བདེ་བར་
བརྒལ་ཏེ་མཛེས་སྡུག་ཕུན་སུམ་ཚོགས་ཤིང་ཚ་གྲང་སྙོམས་པའི་ཡུལ་ལྷ་སའི་་་་
གྲོང་ཁྱེར་དུ་ནོར་བུ་ལེན་པའི་དོན་མཐུན་རྒྱ་མཚོ་ནས་རེ་བ་ཡོངས་སུ་གང་སྟེ་
རང་ཁྱིམ་དུ་བདེ་བར་འབྱོར། ཞེས་སོ། །དེ་ལྟར་ཡུལ་དངོས་སུ་ཕྱིན་ཏེ་རྡོ་རིང་
སྐོར་ཞིབ་འཇུག་བྱས་པ་སོགས་སྔོན་འགྲོའི་སྟ་གོན་གྱི་རིམ་པ་ཡོངས་སུ་ཚང་་་་
བའི་སྒོ་ནས་ཧོར་ཁང་བསོད་ནམས་དཔལ་འབར་གྱི་ལས་ཤག་སྟེ་དམག་སྒར་
，
84



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
ནང་གི་ཁུ་སིམ་མེར་གནས་པའི་ཁང་པ་ནང་དུ་རྒྱུན་བཞུགས་ཀྱིས་ཚུལ་དུ་བོད་
ཀྱི་རྒྱལ་རབས་རྩོམ་འབྲི་མཛད། རྒྱལ་རབས་དེབ་ཐེར་གྱི་མཚན་ཀྱང་དེབ་ཐེར་
དཀར་པོ་ཞེས་དགོངས་གཞི་དགོས་པ་དང་བཅས་འདོགས་གནང་མཛད་དེ།
ཁོང་གི་ཞལ་ནས། ཕྱོགས་ལྷུང་ཞེན་པས་དམར་པོར་མ་བྱས་ཤིང་། །ངོ་བསྲུང་་་་
ཚིག་གིས་སྔོན་པོར་མ་བྱས་ལ། །ཕྱིས་བྱུང་གཏམ་གྱིས་སེར་པོར་མ་བྱས་པ། །དེ་
ཕྱིར་འདི་ནི་དེབ་ཐེར་དཀར་པོ་ཡིན། །ཞེས་ས་དགེ་བཀའ་རྙིང་སོགས་གྲུབ་་་་་
མཐའ་ཕྱོགས་རིས་གང་གིས་ཀྱང་མ་བསླད་པར་གཟུར་བོ་གནས་པའི་ཚུལ་དེ་
བརྗོད་ཅིང་། ངོ་མཚར་གཏམ་གྱིས་ཁ་དོག་མ་བསྒྱུར་བའི། །བདེན་པའི་ནོར་བུ་
རྗེན་པར་མཐོང་བ་ན། །བྱིས་པའི་སྐྱེ་བོས་མཚར་དུ་མི་འཛིན་ཀྱང་། །ལེགས་པའི་
རིན་ཐང་རང་གི་ཁོང་ན་གནས། །དུས་གསུམ་དུས་ཀྱི་འཁོར་ལོ་འཁོར་བ་ན། །
བྱུང་ནས་ཡལ་བའི་སྔོན་གྱི་གཟུགས་བརྙན་རྣམས། །སྟོང་པའི་དབྱིངས་ལ་་་་་
སེམས་ཀྱིས་བྲིས་པ་འདི། །འདས་པའི་འཇིག་རྟེན་མཚོན་པའི་འདྲ་འབག་ཉིད། །
ཟོལ་གྱིས་བཅོས་པའི་སྨིན་མ་མི་གཡོ་ཞིང་། །ཕྱོགས་སུ་ལྷུང་བའི་ཟུར་མིག་མི་
བལྟ་ཡང་། །རང་བཞིན་གཤིས་ཀྱིས་འཛུམ་པའི་མེ་ཏོག་འདིས། །དཔྱོད་ལྡན་སྐྱེ་
བོའི་ཡིད་དབང་ཅིས་མི་འཕྲོག །ཕྱོགས་དང་རིས་ཀྱི་སོ་མཚམས་མ་མཆིས་ཏེ། །
དྭངས་པའི་རང་མདངས་དཀར་པོའི་སེམས་ཀྱི་སྤྲིན། །དུང་སེམས་འོ་མའི་ཝུ་བ་
འཁྲིག་པའི་སྤྲིན། །རང་སྡེ་ཁ་བ་རི་ཡི་ཕྱོགས་སུ་སོང་། །ཞེས་སྔོན་ཆད་བོད་ཀྱི་
སྲིད་ལུགས་སུ་བརྗོད་པའི་དེབ་ཐེར་དག་གྲུབ་མཐའ་གང་རུང་ཞིག་གི་མཁས་
པ་ཆེ་གེ་མོས་བརྩམས་པ་མཛད་པས། ཕལ་མོ་ཆེས་རང་གི་གྲུབ་མཐའ་བྱུང་རིམ་
དང་འདོད་བཞེད་གཙོ་ཤོས་སུ་བཟུང་ནས་བརྗོད་པ་ལགས་པས། གཟུར་དུ་་་
གནས་པ་ཤིན་ཏུ་ཉུང་ཞིང་ཆོས་ཀྱི་བྱུང་རིམ་གྱིས་སྲིད་ཀྱི་བྱུང་ལུགས་འཐུས་་་
85



EE
དགེ་འདུན་ཆོས་འཕེལ།
པར་བྱས་ཤིང་། ངོ་མཚར་བའི་ལྷ་སྒྲུང་དག་གིས་དངོས་དོན་རྒྱལ་རབས་མོག་
པོར་བྱས་པ་སོགས་ཉེས་སྐྱོན་དག་སྦེད་དུ་མེད་པར་བརྗོད་དེ། རང་ཉིད་ལོ་རྒྱུས་
ཞིབ་འཇུག་གི་ཀུན་སློང་གཙང་མ་དང་རང་རྩོམ་དེབ་ཐེར་དཀར་པོའི་ཁྱད་་་་
ཆོས་ཀྱང་ཤུགས་ནས་བསྟན་ནོ། །ཤེས་ནས་སྨྲ་བ་དཔལ་དོན་གྲུབ་རྒྱལ་ནས་ཀྱང་
དེར་ཐེར་དཀར་པོ་ལ་གདེང་འཇོག་འདི་ལྟར་བྱས་ཡོད་དེ། སྔོན་བྱོན་མཁས་
དབང་ཐུགས་ཀའི་ལྷ་ལམ་ནས། །ཆོས་འབྱུང་གསུང་གི་ཟླ་ཟེར་འབུམ་སྤྲོས་ཀྱང་། །
སྲིད་དང་འབྲེལ་བའི་ལོ་རྒྱུས་པདྨོ་ནི། །མི་འདོད་བཞིན་དུ་འདབ་ཡངས་ཟུམ་ལ་
ཉེ། །དེ་ཚེ་དྲིན་དབང་དགེ་འདུན་མཚན་ཅན་གྱིས། །སྲིད་ཀྱི་ལོ་རྒྱུས་པའི་་་་་
མཛེས་པ་ཁྱོད། །འདབ་ཡངས་ཟུམ་པ་ཚུལ་དང་མི་མཐུན་ཞེས། །དེབ་དཀར་ཉི་
མ་གཞོན་ནུ་གྲོགས་སུ་བཀུགས། །དེ་ནས་བཟུང་སྟེ་ལོ་ངོ་སྟོང་ཕྲག་རིང་། །མྱ་་་་
ངམ་ཐང་གི་ཕུག་པར་གཟིམས་པ་ཡི། །ཡིག་རྙིང་རྒན་པོ་སྨྲ་ར་དཀར་པོ་ཅན། །
ལང་ཚོ་གསར་བའི་དཔལ་གྱིས་སྙེམས་པར་གྱུར། །ཞེས་སོ། ། །
དེ་ལྟ་བུ་དགེ་མཚན་གྱི་ཆ་མངོན་པར་གསལ་བའི་དེབ་ཐེར་འདི་ཀོ་བོད་
ལ་མཚོན་ན་བསོད་ནམས་རིན་གྱིས་མ་ཁུག་པར་མཐར་རྩོམ་འཕྲོ་ཅན་དུ་ལུས།
རྒྱུ་མཚན་ནི་ཧོར་ཁང་བསོད་ནམས་དཔལ་འབར་ནས་འདི་ལྟར་བྲིས་ཡོད་དེ།
དེ་རྗེས་བོད་མེ་ཁྱི་ཧོར་ཟླ་བཞི་བའི་ཉིན་ཞིག་དམག་སྒར་དུ་རང་ཉིད་སྡོད་བྱ་
གཙང་ཉིན་དམ་པ་དེ་ཉིད་ཕེབས་ཏེ་དོ་ནུབ་ང་གཉིས་འདིར་བསྡད་ནས་སང་
ཞོགས་ང་ཁྲི་བྱང་རིན་པོ་ཆེའི་སྐུ་མདུན་དུ་དེབ་དཀར་གྱི་འགོ་རྩོམ་ཤོག་ལྷེབ་ཁ་
ཤས་ཤིག་སྤྱན་ཞུར་ཕུལ་ཡོད་པ་དེ་ལེན་དུ་འགྲོ་གི་ཡིན། དེ་ནས་ང་ཚོ་ལྷ་སར་
མཉམ་དུ་ལོག་འགྲོ་ཞེས་གསུངས། དེའི་སང་ཉིན་སྔ་དྲོ་ནོར་གླིང་ཕོ་བྲང་གི་་་་
ལྕགས་རིའི་ནང་དུ་འཇུར་རྟ་གྱོན་ན་མི་འགྲིགས་གསུངས་ཏེ་དམག་དཀྱུས་ཤིག་
86



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
ནས་ལྷམ་ཤོལ་རྩེ་ཞིག་གཡར་བ་བཞེས་ནས་ནོར་གླིང་དུ་ཕེབས་ཏེ་དེ་ནས་་་་
མགྱོགས་པོ་ཚུར་ལོག་ཕེབས་བྱུང་། ཁོང་གིས་“ངས་རྩོམ་བཞིན་པའི་རྒྱལ་རབས་
ལ་སྲིད་སྐྱོང་སྟག་བྲག་རིན་པོ་ཆེ་ནས་ཡག་པོ་བྱུང་འདུག་གསུང་ཚུལ་དང༌། ཁྲི་
བྱང་ནས་ཀྱང་མཐོང་ཆེན་པོ་གནང་གི་འདུག”ཅེས་ཐུགས་མཉེས་མཉེས་ངང་
གསུངས་བྱུང༌། སྐབས་དེར་ཁྲི་བྱང་རིན་པོ་ཆེ་ནི་མཚན་ཞབས་ཀྱི་ལས་འགན་
གནང་སྐབས་ཡིན་པས་ཆབ་སྲིད་སྐོར་འབྲེལ་བ་མེད་པ་དང་། སྲིད་སྐྱོང་སྟག་
བྲག་གིས་རྒྱལ་རབས་དེར“ཡག་པོ་འདུག”ཅེས་གསུངས་ཀྱང་དོན་དུ་ཉིན་དེའི་
དགོངས་མོ་དམ་པ་དེ་ཉིད་དོ་དམ་བྱ་རྩིས་ཡོད་པ་རེད། དེ་ནས་དམ་པ་དེ་ཉིད་
དང་ང་གཉིས་དམག་སྒར་ནས་རྐང་ཐང་མར་ལྷ་སར་ཕེབས་སྐབས་རྩེ་ཞོལ་ཕྱི་
མའི་རྡོ་རིང་ལ་རྒྱང་ཤེལ་བཙུགས་ཏེ་ཡི་གེ་བཀླག་པའི་ཚེ་གླིང་བསྐོར་རྒྱག་་་་
མཁན་དང་། དེ་མིན་གྱི་སྐྱེ་བོ་ཁག་གཅིག་གིས་ང་ཚོར་ལྟད་མོ་བལྟས་ནས་་་་་
བསྡད་འདུག་པར་ཁོང་གིས་ལྗགས་ཀློག་གནང་བཞིན་པ་འཕྲོ་བཅད་དེ་ད་འགྲོ་
ཞེས་ཁོ་བོའི་ནང་དུ་ཕེབས་པ་དང་། དེ་ནས་བཞུགས་གནས་དབང་ལྡན་དཔལ་
འབར་ནང་ལོག་ཕེབས་སོང་བའི་དགོང་མོ་ལྷ་སའི་མི་དཔོན་གཉིས་ཀྱིས་འཛིན་
བཟུང་བྱས་ཏེ་དེ་ལྟར་ཡིད་ཡུལ་དུ་མེད་པའི་བར་ཆད་ཀྱིས་མཐར་རྒྱལ་རབས་
ལེགས་པར་མ་གྲུབ་པ་རྩོམ་འཕྲོ་འདི་ལྟ་བུར་ལུས་དགོས་པའི་རྐྱེན་ཡང་འདིར་
ཐུག་པ་དང་། འཕྲོ་ལུས་སུ་གྱུར་པའི་ཕངས་སེམས་ནི་བརྗོད་ལས་འདས་པ་ཞིག་
ཏུ་གྱུར། ཞེས་སོ། །བཙོན་ནས་བཞུགས་རིང་དགེ་འདུན་ཆོས་འཕེལ་ནས་ཧོར་
ཁང་ལ་ཡིག་འཕྲིན་འདི་འདྲ་ཞིག་བསྐུར་ཡོད་དེ། ཡིད་རྨུས་པའི་དུས་འདི་་་་་
འདྲར་ཡང་ཐོག་མའི་ཕུགས་བསམ་མ་བཏང་བ་ངོ་མཚར་ཆེ། རྒྱལ་རབས་འདི་
ལ་བར་ཆད་ཅིག་འབྱུང་སྙམ་པ་དང་པོ་ནས་བློ་ལ་ཡོད་ཀྱང་། བར་ཆད་འདི་་་་



，
དགེ་འདུན་ཆོས་འཕེལ།
ཙམ་ཆེས་ཐལ་ཆེ་བ་ལགས། འོན་ཀྱང་རྗེ་མི་ལས། བླ་མའི་གདམས་ངག་མི་ཟབ་
ན། །བདུད་ཀྱི་བར་ཆད་ཅི་ལ་ཡོང་། །ཞེས་གསུངས་པ་ལྟར་ལགས། བཙན་པོ་་་་
རྣམས་ལ་འགོ་བའི་ལྷ་ཞིག་དང་། ལྷ་དེ་ཚོ་ལ་སྐྱོབ་པའི་ནུས་པ་ཞིག་ཡོད་ན་ད་
དུང་རྒྱལ་རབས་འདི་འགྲུབ་པའི་རེ་བ་ཙམ་ཡོད། དེ་མིན་ཁོ་བོ་ལ་ནི་སྐྱོབ་་་་་
མཁན་སུ་ཡང་མེད། ཁ་སང་ཞུ་བ་ལེན་སྐབས་ཁོ་བོས་བོད་ལ་སེམས་ངན་བྱས་
མེད་པའི་རྒྱུ་མཚན་དུ་རྒྱལ་རབས་འདི་འདྲ་ཡོད་ཚུལ་བཤད་པར་ཁོ་པ་ཚོས་་་་
ཚིག་ལ་སྒྲོ་བཏགས་ཏེ་རྒྱལ་རབས་འདི་འདྲ་ཞིག་གིས་བོད་ལ་ཕན་པ་འབྱུང་བ་
དང༌། སྤོམ་མདའ་རབ་དགའ་ལ་འཆར་ཅན་གྱི་ཡིག་འཕྲུལ་བྱས་པ་འདི་ཚབས་
གང་ཆེ་ཞེས་ལེགས་ཉེས་གོ་ལྡོག་ནས་བཙན་པོ་ཧམ་པ་ཤོད་ཀྱི་འདུག་པས། རང་
རེས་རྒྱལ་རབས་རྩོམ་འཕྲོ་ཅན་འདི་ཙམ་བྱུང་བ་ནའང་ད་ལན་གྱི་ཁོ་བོའི་ནག་
ཉེས་ཆེ་ཆུང་ཅི་ཡོད་བོད་ཀྱི་ཤེས་ལྡན་རྣམས་ཀྱི་མདུན་དུ་མ་འོངས་པ་ན་ཐག་
ཆོད་པ་ཞིག་འོང་ངེས་པ་ཡིན། དེ་དུས་སྙིང་དེ་ལས་ཚིམ་པ་དང་བློ་དེ་ལས་་་་་
ཁེངས་པ་འོང་རྒྱུ་མེད་ཅེས་བྲིས་པ་དང་། རྩོམ་འཕྲོར་ལུས་པའི་རྒྱལ་རབས་ཀྱི་
མཇུག་ཏུའང་། རང་སྡེའི་རིགས་ལ་ཞེན་པ་དཀར་པོའི་མདངས། །རང་བྱུང་་་་
སྙིང་གི་དབུས་ན་གནས་པ་འདིས། །རང་ཡུལ་ཁ་བ་ཅན་གྱི་མི་རྣམས་ལ། །རང་
གི་ནུས་པས་སྲི་ཞུ་ཅུང་ཟད་སྒྲུབ། །མདོ་སྨད་པ་དགེ་འདུན་ཆོས་འཕེལ་གྱིས་་་་
མཛད་པའོ། །ཞེས་རྒྱལ་རབས་རྩོམ་འཕྲོ་ཅན་ཏེ་རེ་ཞིག་རྫོགས་སོ། །ཞེས་ཀྱང་
འགོད་དགོས་ཚུལ་ཧོར་ཁང་ལ་བཀའ་སྩལ་བའོ། །
སྤྱི་ལོ ༡༩༥༠ལོ་བཙོན་ནས་གྲོལ་རྗེས་བོད་ས་གནས་སྲིད་གཞུང་ནས་རྒྱལ་
རབས་རྩོམ་འཕྲོ་དེ་ཉིད་འཕྲོ་བསྐྱངས་དགོས་པའི་བཀའ་ཕབ་སྟེ། ལོ་ལྟར་་་་་
ཕོགས་ཐོབ་འབྲུ་ཁལ་དྲུག་ཅུ་རེ་དང་། བོད་དངུལ་སྲང་སུམ་སྟོང་རེ་འབུལ་རྒྱུ་



-
--
-
དགེ་འདུན་ཆོས་འཕེལ་གྱི་རྟོགས་པ་བརྗོད་པ།
ཁག་ཐེག་ཅིང་། བཞུགས་གནས་སོ་ནམ་ལས་ཁུངས་ཀྱི་ཁང་ཁུངས་དགའ་རུ་
ཤར་ཟེར་བའི་ཡང་སྟེང་ཁང་མིག་གསུམ་ཡོད་པའི་ཁང་བ་རབ་གཅིག་ཀྱང་་་་
ཕུལ་མོད་ཀྱང་། ལོ་ཡི་འཁོར་མོ་གསུམ་གྱི་རིང་དུ་ཁྲིམས་མུན་དུ་མནར་བས་་་
ལུས་སེམས་གཉིས་ཆར་སྡུག་བསྔལ་གྱིས་བཞེས་རག་ཁོ་ན་བཞེས་དགོས་པའི་
རྐྱེན་གྱིས་སྐུ་ཁམས་ཧ་ཅང་ཉམས་མས་སུ་སོང་ཞིང་ཐུགས་ཀྱང་བརྗེད་ངད་ཆེ་
བ་ཞིག་ཏུ་གྱུར་སྟབས། རླབས་ཆེ་བའི་ལས་རིམ་དེ་འཕྲོ་བསྐྱངས་པ་ནི་སྐབས་
དེའི་དགེ་འདུན་ཆོས་འཕེལ་ལ་མཚོན་ན་འོ་བརྒྱལ་ཆེ་བའི་ལས་སུ་གྱུར་རོ། ། །
དེས་ན་ལོ་རྒྱུས་དེབ་ཐེར་དཀར་པོ་རྩོམ་པར་བར་ཆད་བྱུང་བ་འདི་དགེ་
འདུན་ཆོས་འཕེལ་མི་ཚེའི་མཛད་རྗེས་ཀྱི་བར་ཆད་དུ་མངོན་ལ། བོད་ཀྱི་ལོ་རྒྱུས་
རིག་པའི་བར་ཆད་ཅིག་ཀྱང་ཡིན་ནོ། །
བཅུ་བཞི། ཐ་སྙད་ཚད་མ་གྲུབ་དང་མ་གྲུབ་ལས། །
དོན་གྱི་མཁས་པའི་རང་མདངས་ཕྱི་རུ་མངོན། །
རྒྱ་གར་སོགས་སུ་ལོ་ཡི་འཁོར་མོ་བཅུ་གཉིས་རིང་གསན་བསམ་མཛད་དེ་
བོད་དུ་ལོག་རྗེས་དགེ་འདུན་ཆོས་འཕེལ་ནས་ཟླ་བ་བཟང་པོ་དང་ཧོར་ཁང་་་
བསོད་ནམས་དཔལ་འབར། བླ་ཆུང་ཨ་ཕོ་ཤེས་རབ་རྒྱ་མཚོ། རཀ་ར་སྤྲུལ་སྐུ་་་
ཐུབ་བསྟན་ཆོས་དར་སོགས་ལ་གང་ལ་གང་འཚམས་དེ་ལ་དེ་བསྟུན་གྱི་ཚུལ་དུ་
དཔེ་ཁྲིད་ཀྱི་བཀའ་དྲིན་སྩལ། དེ་ལས་སྲས་ཀྱི་ཐུ་བོར་གྱུར་པ་ནི་མཆོག་སྤྲུལ་ཟླ་
བཟང་ཡིན་པར་མངོན་ཏེ། དེ་ལ་སྙན་ངག་མེ་ལོང་མ་དབུ་ནས་མཇུག་བར་་་་་
དང༌། བྱ་ལེན་མ་མངོན་པར་ཤེས་པའི་ཟློས་གར། དབུ་མ་འཇུག་པ་སོགས་་་་་
89



-
-
-
-
-
དགེ་འདུན་ཆོས་འཕེལ།
བཤད་ཁྲིད་རྒྱས་པ་གནང་། དབུ་མ་འཇུག་པ་བཤད་ཁྲིད་མཛད་དུས་སྔོན་རང་
གིས་བརྩམས་པའི་ཀླུ་སྒྲུབ་དགོངས་རྒྱན་གྱི་རྒྱུན་ཡང་མུས་བཞིན་ཟླ་བཟང་གིས་
ཟིན་བྲིས་ཀྱི་ཚུལ་དུ་མཇུག་བསྐྱངས་པ་མཛད། ཁོང་གི་ཞལ་ནས། སྤྱིར་མདོ་་་་
སྔགས་རིག་གནས་གང་ཡིན་ཀྱང་རང་གི་རིག་རྩལ་གྱིས་ཁྱད་ཆོས་རེ་འདོན་་་་
ཐུབ་དགོས། གཞན་གྱི་རྗེས་ཟློས་ཀྱིས་ཕན་མི་ཐོགས། རིས་མལ་རིས་རྒྱུག་གིས་
གར་ཡང་མི་སླེབས་ཞེས་གསུངས་པ་ལྟར། ཐ་སྙད་ཚད་གྲུབ་བཞག་ལ་བློ་མ་བདེ་
ཞེས་དབུ་མ་ཐལ་འགྱུར་བའི་རང་ལུགས་ལ་གཟུགས་ནས་རྣམ་མཁྱེན་བར་གྱི་
ཆོས་ཐམས་ཅད་ཚད་མས་གྲུབ་པ་གཅིག་ཀྱང་མེད་པར་ཡོད་ཚད་རྫུན་གྱི་སྟེང་
དུ་རྣམ་བཞག་བྱེད་པ་ཡིན་པས་ཐལ་འགྱུར་བའི་ལུགས་ལ་ཐ་སྙད་ཚད་མ་མ་
གྲུབ་ཅེས་པའི་དཀའ་གནད་ཀྱིས་དྲངས་པའི་གཞུང་ལུགས་ཀླུ་སྒྲུབ་དགོངས་་་་
རྒྱན་ཀྱིས་དགེ་ཆོས་ཡབ་སྲས་ཁྱད་པར་དུ་དགེ་འདུན་ཆོས་འཕེལ་རང་ཉིད་་་་་
རྩོད་གཞི་ཅན་གྱི་མཁས་པའི་སྟེགས་བུར་བསྐྱལ། དེ་ཡང་ཟབ་མོ་དབུ་མའི་་་་
དཀའ་གནད་འདི་ཀོ་བོད་སྔ་ཕྱི་ལུགས་གཉིས་ཀྱིས་གཞུང་གི་དགོངས་པ་ལེན་
ཕྱོགས་མི་འདྲ་བའི་དབང་གིས་ཐ་སྙད་ཚད་མས་གྲུབ་དང་མ་གྲུབ་ཀྱི་རྩོད་པ་
ཡོད་ལ། དད་པ་དང་གྲགས་པ་སོགས་ཀྱི་རྗེས་སུ་མི་འབྲང་བར་རིགས་པའི་ལམ་
བུ་ཁོ་ན་དེད་དེ་ཕྱིན་པའི་མཁས་དབང་དགེ་འདུན་ཆོས་འཕེལ་ནས་དབུ་མ་་་་
དཀའ་གནད་ཐད་ལ་རང་ཉིད་སྦྱོང་གོམས་ཀྱི་དགེ་ལྡན་ཕྱོགས་ཀྱི་ཡིག་ཆ་དང་
བཞེད་དགོངས་ཀྱིས་མ་གཅུན་པར་བོད་སྔ་རབས་པའི་གོ་ཤག་སྟག་གསུམ་་་་་
སོགས་ཀྱི་བཞེད་དགོངས་ལ་གཟུ་བོར་གནས་པའི་ཚུལ་གྱིས་ཡི་རངས་བྱས་ཤིང་།
རྗེ་བློ་བཟང་གྲགས་པའི་ལུགས་འཛིན་རེ་ཟུང་ནས་རྗེའི་དགོངས་པ་ཇི་བཞིན་
མ་ལོན་པར་མཐོང་ནས། ཟུར་ཟའི་ཚུལ་གྱིས་རང་གི་ལྟ་བ་ཤུགས་ནས་སྟོན་པར་
90



དགེ་འདུན་ཆོས་འཕེལ་གྱི་རྟོགས་པ་བརྗོད་པ། །
བྱས་པས། གངས་ཅན་ན་མངོན་པར་མཐོ་བའི་དགེ་ལྡན་ལུགས་འཛིན་རྣམས་
ཀྱིས་དགག་པ་གཏོང་སའི་འབེན་དུ་གྱུར། དེང་གི་བར་གྲུབ་མཐའ་གཞན་དག་
གིས་དགེ་འདུན་ཆོས་འཕེལ་ཞེས་བརྗོད་ཚེ་ལོ་ཙཱ་བ་ཆེན་པོའམ་མ་ཧཱ་པཎྜིཏ་་་་
སོགས་སྙན་པའི་མཚན་གྱིས་གུས་བཀུར་བྱེད་ཅིང་། མཁས་དབང་རྩེར་སོན་ཀླུ་
འབུམ་ཤེས་རབ་རྒྱ་མཚོས་མཚོན་པའི་དགེ་ལྡན་ཕྱོགས་ཀྱི་མཁས་པ་རེ་ཟུང་་་་
ནས་དགེ་འདུན་ཆོས་འཕེལ་ལ་ལྟ་ལོག་པ། སྡོམ་ཤོར། ཆང་དུད་ཀྱི་རྐྱལ་བ་་་་
སོགས་ཚིག་རྩུབ་ཀྱི་དམའ་འབེབས་གང་ཐུབ་བྱེད། ཁོང་གི་དྲང་བདེན་གྱི་རང་
གཤིས་ཀྱིས་དྲངས་པའི་མི་ཚེའི་རྩ་དོན་ནི། ཇི་སྐད་དུ་རང་གི་ཞལ་ནས། བླུན་པོ་
ངོ་མཚར་བསྐྱེད་པའི་ཧར་གྱི་གཏམ། །ཆེན་པོའི་ངོ་བསྲུང་བརྩེགས་པ་གཅམ་་་
བུའི་ཚིག །དད་པའི་འཁུན་བུ་སློང་བའི་སྒྲུང་གཏམ་དག །རིང་དུ་སྤངས་ཏེ་དྲང་
པོའི་ལམ་དུ་ཞུགས། ཞེས་དང་། གཞན་གྱི་སྒྲོས་དང་འགལ་གྱིས་དོགས་པའི་ཞུམ་
པ་ཆེར་བྱས་ཚེ། ཤེས་རབ་འཕེལ་ནུས་པའི་གོ་བ་ཡང་མི་སྐྱེད་ཅིང་། འདི་ཡང་
ནོར། དེ་ཡང་ནོར་སོགས་སྨྲས་ནས་དྲང་པོའི་ལུགས་སུ་བྱས་ན་ཆེ་ཆུང་མང་པོའི་
ཐུགས་ལ་ཐོག་བརྫིས་སུ་འགྲོ་ཞིང་། རང་གི་འཚོ་ཐབས་སོགས་ལ་ཅི་ཙམ་གནོད་
པར་འགྱུར་བ་ཁོ་བོ་བོད་ཀྱི་མི་རང་ཡུལ་རང་ལ་རྒྱུས་ཡོད་པས་ཤིན་ཏུ་ལེགས་
པར་ཤེས་མོད་ཇི་མི་སྙམ་པར་བྲི་བ་ལགས་ཞེས་གསུངས་པ་ལྟར་ཡིན་པས་་་་་
གཞན་ལ་ཕོག་ཐུག་ཏུ་འགྲོ་བར་ཡེ་ནས་དོགས་པ་མི་བྱེད་པར་ཇི་སྐད་དུ་ནུབ་
ཕྱོགས་ཀྱི་གནའ་རབས་མཚན་ཉིད་རིག་པ་གྲགས་ཅན་ཡ་ལི་སི་ཐོ་ཏེའི་ཞལ་་་་
ནས། བདག་ནི་དགེ་རྒན་མི་བཀུར་མ་ལགས་ཏེ། །བདེན་དོན་དགེ་རྒན་ལས་་་
ཀྱང་བཀུར་འོས་ཕྱིར། །ཞེས་བརྗོད་པ་ལྟར་རོ། །དང་པོ་བླ་བྲང་དང་འབྲས་་་་་
སྤུངས་སོགས་ནས་ཐོས་བསམ་བྱེད་སྐབས་ཀུན་མཁྱེན་གྱི་ཡིག་ཆ་ལ་དོགས་སློང་
，
，



དགེ་འདུན་ཆོས་འཕེལ།
མཛད་པ་ནས་ཕྱིས་སུ་རྒྱལ་ཁམས་རིག་པས་བསྐོར་རིང་ཀླུ་སྒྲུབ་དགོངས་རྒྱན་
ཞེས་རྗེ་རིན་པོ་ཆེའི་སློབ་རྒྱུད་རེ་ཟུང་གི་དབུ་མའི་བཞེད་དགོངས་ཟུར་ཟ་བྱས་
པ་སོགས་ལ་རྡུང་བརྡེག་བྱུང་བ་དང་མཐར་མཇུག་ཚིག་གི་དམའ་འབེབས་ཇི་
སྙེད་ཅིག་མྱོང་དགོས་པ་གྱུར་བ་ནི་སྟེས་དབང་ཞིག་ག་ལ་ཡིན་ཏེ། སློབ་བུ་ཟླ་་་
བཟང་ལ། རྗེས་སུ་འདི་ལ་རྩོད་པ་ཡོང་། ང་རང་ཤི་མ་ཚར་བར་རྩོད་པ་མི་ཡོང་།
བྱུང་ན་ཨའུ་ཙི། ཞེས་གསུངས་པ་དང་། བཙོན་ནས་ཕྱིར་ཐོན་ཕྱིན་གྱི་ཉིན་ཞིག་
ལ། རྩོད་རིག་གིས་མཚོན་པའི་ཡོན་ཏན་ཇི་སྙེད་ཀློང་དུ་གྱུར་བའི་མཁས་པ་མི་
ཉག་སྐྱོར་དཔོན་ནས་འབྲས་སྤུངས་པའི་དཔེ་ཆ་བ་བཞི་ཁྲིད་དེ་དགེ་འདུན་་་་
ཆོས་འཕེལ་མཇལ་དུ་ཡོང་བ་ལ། ཤོག་རས་རྐང་གཅིག་ལ་མེ་སྦར་ནས་འཐེན་
གྱིན་ཁོང་ཚོ་ནང་ལ་ཕེབས་མ་ཐག་སྐད་ཆ་གཞན་ཅི་ཡང་མ་བཤད་པར་ནམ་
རྒྱུན་ཤིན་ཏུ་རྩ་ཆེན་བྱེད་པའི་སྟོན་པའི་སྐུ་ལི་མ་ཞིག་ཡོད་པ་དེའི་ཞལ་རས་་་་
ཤོག་རས་འཐེན་འཕྲོའི་ཐལ་བ་དེ་ཕར་ཕྱི་ཚུར་ཕྱི་གཉིས་བྱས་ནས་ཕྱག་གཡོན་
པས་སེ་གོལ་ཞིག་གཏོག་སོང་བས་ཁོང་རྣམ་པ་ཧ་ལས་ནས་དེ་འདྲ་མ་བྱེད་ཟེར།
དེ་ཐོག་ནས་སངས་རྒྱས་ལ་བདེ་སྡུག་གི་ཚོར་བ་རང་མཚན་པ་ཡོད་མེད་ཀྱི་སྟེང་
ནས་རྩོད་དེ་ཁོང་ལྔས་ཧཱུྃ་རུབ་ཕཊ་རུབ་བྱས་ལ། ཡར་དེད་མར་དེད་ཁ་ཤས་་་
ཤིག་གིས་གང་མཚམས་ནས་ཁོང་ལྔ་པོས་སྒྲོལ་མ་འདོན་མི་ཤེས་པའི་ཁས་ལེན་
ཞུ་དགོས་བྱུང་སོང་བས་དེ་ཙམ་ནས་རྩོད་པ་ཆད་དེ་ཁྱད་མཚར་ལྟ་བུ་ཁ་ཤས་
ལབ་ནས་ཕྱིན་སོང་། སོང་ཟིན་རྗེས་ཉེ་གནས་ཀྱི་སློབ་བུ་ཤེས་རབ་རྒྱ་མཚོ་ལ། ་
འདི་ཚོར་དེ་འདྲ་མ་བྱས་ན་སྡོད་མཇུག་གི་མ་རེད། ད་ཡོང་གི་མ་རེད་ཅེས་
མཛུམ་ཙམ་མཛད། ཅེས་པས་མཚོན་ནུས་སོ། །
དགེ་འདུན་ཆོས་འཕེལ་ནས་ཀླུ་སྒྲུབ་དགོངས་རྒྱན་ཞེས་པའི་གཞུང་འདི་
92



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
རྩོམ་པ་འདི་སྤྱིར་བཏང་རང་བཞེད་མཆོག་འཛིན་ནམ་གཞན་ལུགས་སུ་་་་
འབྱིན་ནམ་སྙན་གྲགས་ལ་གཞོལ་བའི་ཚུལ་འཆོས་ཀྱི་སྦྱོར་བ་མ་ཡིན་པར། མི་
རིགས་རང་གི་རིག་གནས་ལ་སྲི་ཞུ་བསྒྲུབས་པའི་ཆ་ནས་བརྩམས་པ་ཡིན་ཏེ།
ཁོང་གི་གསུང་ལས། འཇིག་རྟེན་ན་མི་སྐྱེས་པའི་དོན་པོ་ལག་རྗེས་རེ་འཇོག་་་་
དགོས་པ་ཡིན། ང་རང་སེམས་ལ་བོད་འདི་ལ་དབུ་ཚད་གཉིས་ལ་ཁྱད་ཆོས་རེ་
བཏོན་དགོས་སྙམ་པ་ཡོད། ད་དུས་སྐབས་དང་བསྟུན་ནས་དབུ་མ་དེ་གས་་་་་
འཐུས་པར་བྱེད་ཅེས་གསུངས་པ་ལས་ཁོང་གི་འདུན་པ་གསལ་ལེར་རྟོགས་ནུས་
སོ། །
བཅོ་ལྔ། བསམ་བློ་སྔོན་དུ་ཐོན་པའི་ལས་དབང་དུ། །
ལུས་དང་སེམས་ཀྱི་སྡུག་བསྔལ་ཚད་མེད་མྱངས། ། །
མི་ཚེ་ཐོས་པས་བསྐུལ་བའི་རྒྱལ་ཁམས་པ་དགེ་འདུན་ཆོས་འཕེལ་རང་གི་
མི་རིགས་ལ་ཞེན་ཆགས་རབ་ཏུ་ཆེ་བས། རིགས་ཀྱི་ཁེ་ཕན་ལ་གཞོལ་བའི་བྱ་་་
བཞག་ཇི་སྙེད་འགྲུབ་ན་རང་སེམས་སྤྲོ་བས་ཁེངས་ཤིང་མ་འགྲུབ་ན་ཡིད་ཆུས་
ཀྱི་སྡུག་བསྔལ་རབ་ཏུ་མྱོང་། སིངྒ་ལར་བཞུགས་དུས་སུ་ཞལ་ནས། སྐབས་དེར་
ངས་འཁུར་ཐང་རི་ལས་ཆེ་ཙམ་ཞིག་འཁུར་ཏེ་བོད་འདིར་ཅུང་ཟད་ཕན་་་་་་
ཐོགས་ཀྱི་རེ་བ་ཆེན་པོ་བྱས། དུས་སྐབས་འགར་སྒོར་རྡོག་རེ་གཉིས་ཀྱང་མེད་
པར་བསྡད། གང་ལྟར་རང་གི་མཁས་འདོད་དང་སྐྱིད་འདོད། དངུལ་དངོས་་་་
འབྱོར་ཐབས་ཀྱི་རེ་དོགས་རྩ་བ་ནས་བཅད་པ་ཡིན་ཞེས་དང་། རང་གི་མ་ཡུམ་
ལ་སྤྲིངས་པའི་འཕྲིན་ཡིག་ནང་དུའང་། ངེད་རང་འདི་གར་ཡང་ཡོན་ཏན་་་་
93



--
-------
-
དགེ་འདུན་ཆོས་འཕེལ།
སོགས་ལ་སྦྱངས་བརྩོན་བྱས་ནས་ཡོད་པ་མ་གཏོགས་ག་ཤེད་ཅིག་ན་སྐྱིད་པོ་་་་
བྱས་ནས་རང་དགར་བསྡད་ཡོད་པ་རེད་སྙམ་པའི་གླེན་པའི་བསམ་བློ་དེ་འདྲ་
མ་གཏོང་། ཞེས་འཁོད་པ་ལྟར་རང་དོན་རྒྱབ་ཏུ་བསྐྱུར་ཅིང་སྤྱིའི་དོན་ཕྲག་ཏུ་
བཞེས་ནས་འཚོ་བ་བསྐུལ། རྒྱ་གར་ནས་བོད་ཡུལ་ལྷ་སར་ཐོག་མར་འབྱོར་དུས།
ན་བཟའ་བཞེས་ལུགས་ནི་ཟེར་མ་རྫ་སྨུག་རྙིང་སོང་གི་ཕྱུ་ཆེན་ལ་རྐུབ་སུལ་ཕྲན་
བུ་བསྡུས་པ་དང་། འཇུར་རྟ་ཡུ་རིང་སེར་བོ་རྙིང་སོང་། དབུ་ཞྭ་ཚེ་རིང་སྐྱིན་་་་
ཁེབས་ཕྱིང་བ་ལི་ཧང་གི་མདོག་ལ་པགས་པ་ཟད་དོ་རྙིང་སོང་ཞིག་བཅས་་་་་
མནབས་པ་དང་། མི་རྒན་ཤེས་རབ་རྒྱ་མཚོའི་ཞལ་ནས། ཆུ་རྟ་ལོར་ཁོ་བོ་རྒྱ་གར་
གནས་མཇལ་དུ་བསྐྱོད་སྐབས་ས་ར་ན་ཐ་ནས་རྒྱ་གར་གྱི་གནས་ཡིག་མཐོང་་་
བས་མདོ་སྨད་པ་དགེ་འདུན་ཆོས་འཕེལ་གྱིས་བྲིས་ཟེར་བ་ཞིག་འདུག དེའི་་་་
བར་མིང་ཙམ་ཡང་གོ་མྱོང་མེད། ཡིད་འཕྲོག་དྲག་ནས་དེ་དང་ལན་གཅིག་ཐུག་
ན་སྙམ་ག་ས་གར་ལ་འདྲི་བརྩད་བྱས་ཀྱང་རྙེད་མ་ཐུབ། དེ་རྗེས་ལོ་ཤས་་་་་
མཚམས་ལྷ་སར་ཕེབས་འདུག་ཟེར་བ་ཐོས་འཕྲལ་ཕྱིན་པས་སྒོ་མང་ཁང་གསར་
ནང་བཞུགས་འདུག་པ་མཇལ། ང་རང་སེམས་ལ་རྒྱ་གར་དུ་ལོ་མང་བསྡད་ནས་
བོད་དུ་ཕེབས་པ་ཞིག་ཡིན་སྟབས་འབྱོར་ལྡན་ཉམས་ཆེན་སྡིགས་མདོག་ཁ་པོ་
ཞིག་ཡོད་ཡོང་སྙམ་པ་ཡོད་ཀྱང་དེ་འདྲ་མི་འདུག ཞལ་རས་ཞུགས་ཉམས་ཙམ་
ལ་མདུན་སོ་གཉིས་ཀྱི་སོ་ཞོ་ཤིན་ཏུ་དཀར་ལ་འཛུམས་ཉམས་ཅན་རས་རྒྱ་སྨུག་
གི་ཕྱུ་བ་གྱོན་པ་ཞིག་འདུག དངོས་རྫས་ལྕགས་སྒམ་ནག་པོ་ཆེན་པོ་ཞིག་དང་།
མེ་ཐབ་ཨི་སི་ཀྲོབ་གཅིག ཧ་ཡང་ཆུང་ཆུང་གཅིག་མལ་ཆས་དོད་ཙམ་ཞིག་ལས་
ཅི་ཡང་མི་འདུག ཅེས་གསུངས་པ་ལས་ཁོང་གི་ཚུལ་ལུགས་ཏེ། གཞོན་དུས་་་་
དགའ་བའི་ཆུང་མ་ངས་མ་བླངས། །རྒས་དུས་དགོས་པའི་ནོར་རྫས་ངས་མ་་་་་
oA



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
བསགས། །སྤྲང་པོའི་མི་ཚེ་ལྕགས་སྨྱུག་ལྷན་ཅིག་ཏུ། །རྫོགས་པ་འདི་ནི་བདག་གི་
སྣང་བ་སྐྱོ། །ཞེས་དང་། རང་སྡེའི་རིགས་ལ་ཞེན་པའི་དཀར་པོའི་མདངས། །རང་
བྱུང་སྙིང་གི་དབུས་ན་གནས་པ་འདིས། །རང་ཡུལ་ཁ་བ་ཅན་གྱི་མི་རྣམས་ལ། །
རང་གི་ནུས་པས་སྲི་ཞུ་ཅུང་ཟད་སྒྲུབ། །ཅེས་པའི་ཁོང་གི་ནང་གི་ཀུན་སློང་དང་
ཕྱི་ཡི་སྤྱོད་ལུགས་ཡོངས་སུ་མཚོན་ནུས་སོ། །
དེ་ལྟ་བུའི་ཕན་སེམས་ཀྱིས་ཀུན་ནས་དྲངས་ཏེ། ཆོས་དང་འཇིག་རྟེན་གང་
གི་ཐད་ལའང་བདེན་དོན་མཐའ་འཁྱོངས་དང་ཐུགས་གཟུ་བོར་གནས་པའི་་་་
རིགས་ལམ་ཟབ་མོས་འཛེམས་བག་མེད་པར་རང་ཉིད་ཀྱི་ལྟ་བ་དང་རིགས་པ་
འཆར་ཚུལ་ཤིན་ཏུ་གསལ་བའི་སྒོ་ནས་ཕྱི་རབས་སྐྱེ་བོའི་བློ་མིག་ཕྱེ་བའི་ཐབས་
ཚུལ་ཟོལ་མེད་མཛད་པ་དང་། ཁྱད་པར་དུ་ཡུལ་རྒྱ་གར་བཞུགས་དུས་ནུབ་བོད་
ལེགས་བཅོས་སྐྱིད་སྡུག་ཅེས་པའི་རྩ་འཛུགས་ལ་བཞུགས་ཏེ། བོད་ཀྱི་ལམ་་་་་
ལུགས་རྙིང་བ་ལ་སུན་འབྱིན་དང་ཕྱི་དར་གྱི་ལམ་ལུགས་གསར་བ་ལ་དགའ་
སྤྲོའི་ཆོ་ག་གཞོལ་སྟབས། བོད་ས་གནས་སྲིད་གཞུང་དང་དེའི་རྒྱབ་རྟེན་དུ་་་་་
ལངས་བའི་དབྱིན་ཇིའི་བཙན་རྒྱལ་རིང་ལུགས་པའི་ཁེ་ཕན་ལ་ཡོངས་སུ་འགལ་
བར་བརྟེན་ཁོ་ཚོའི་ངན་པ་ལག་སྦྲེལ་གྱིས་མུན་བཙོན་དུ་མི་བཟད་པའི་མནར་
གཅོད་ལོ་གསུམ་མྱོང་དུ་བཅུག བཙོན་དུ་བཅུག་ཚུལ་ཀྱང་ཧོར་ཁང་བསོད་་་་
ནམས་དཔལ་འབར་ནས་རྒྱུས་ཆེན་པོ་ཡོད་སྟབས། དེའི་གསུང་ཐར་ཆགས་སུ་
བཀོད་ན་འདི་ལྟར་ཏེ། “དམ་པ་དེ་ཉིད་ལ་དེ་ལྟ་བུའི་ཁྲིམས་རྭར་བཙུད་དེ་ཉེས་
མེད་ཉེས་འདོགས་ཀྱི་མནར་གཅོད་གཏོང་དགོས་པའི་རྒྱུ་རྐྱེན་ནི་སྐབས་དེར་ང་
ཚོས་བརྩད་གཅོད་ཡང་ཡང་བྱས་རུང་འགག་གནད་ངོ་མ་གང་ལ་ཐུག་པ་ད་་་་
དུང་གསལ་པོར་མ་རྟོགས་ཀྱང་། རྗེས་སོར་སྐབས་དེའི་སྣ་རྩེ་ཤག་གི་དྲུང་ཡིག་
-
95



དགེ་འདུན་ཆོས་འཕེལ།
གནང་མྱོང་མཁན་བསོད་ནམས་སྟོབས་རྒྱལ་ལགས་ནས། སྐབས་དེར་རྒྱ་གར་
གཞུང་གིས་བོད་སྡོད་སྐུ་ཚབ་དབྱིན་ཇི་རི་ཅར་སྒྲ་སན་ལ་དགེ་འདུན་ཆོས་་་་་
འཕེལ་བོད་དུ་བསྐྱོད་སོང་། ཁོ་པ་ནི་རྒྱ་གར་གུང་ཁྲན་ཏང་ནང་ཞུགས་ཡོད་པ་
དང་། ད་དུང་སྤོམ་མདའ་རབ་དགའ་དང༌། ཅང་ཅན་གུང༌། ཀུན་འཕེལ(སྤོམ་
མདའ་རབ་དགའ་སོགས་ཀྱིས་སྐབས་དེའི་བོད་ས་གནས་སྲིད་གཞུང་ལ་གྱེན་
ལྡོག་བྱེད་པའི་སྒྲིག་འཛུགས་ཤིག་ཡོད་པའི་ནང་དགེ་འདུན་ཆོས་འཕེལ་ཡང་
ཞུགས་ཡོད་པ་རེད་ཅེས་བསྙད་འདོགས་བྱས་པ)སོགས་ཀྱང་ཡོད་པ་དེའི་སྐོར་
བཀའ་ཤག་ལ་འབྲེལ་བ་བྱེད་དགོས་པའི་གསང་ཏར་བཏང་ཡོད་འདུག་ཅེས་
གསུངས་པ་ལྟར་ཡིན་མོད། འོན་ཀྱང་གནས་ལུགས་མི་རྟོགས་པའི་མི་དམངས་
ཀྱི་མདུན་དུ་གནས་སྐབས་བརྒྱ་ལོར་བརྫུས་མའི་ཡོལ་བ་ཞིག་བཏང་སྟེ་འཛིན་
བཟུང་བྱས་པ་དང་། ཀ་ལོན་སྦུག་ཏུ་ཡང་སྐབས་དེར་སྤོམ་མདའ་རབ་དགའ་
སོགས་ཀྱི་སྡོད་ཁང་བསྔོགས་བཤེར་ཐོག ཁོང་ཚོ་ཡང་རྒྱ་གར་གྱི་མངའ་ཁོངས་
སུ་སྡོད་མ་ཆོག་པའི་བཙན་བཀའ་ཕབ་པ་མ་ཟད། སོག་པོ་རྡརྨ་ཟེར་བ་དེ་ཡང་
ཀ་ལོན་སྦུག་ཏུ་འཛིན་བཟུང་བྱས། དེ་ལྟར་དམ་པ་དེ་ཉིད་ལ་བཀལ་བའི་མ་་་་
ཉེས་ཁ་གཡོགས་ཀྱི་ཉེས་དོན་དེ་ཤིན་ཏུ་གནད་ཆེར་བརྩིས་ཏེ་ཞིབ་དཔྱོད་བྱེད་
མི་ཡང་ཛ་སག་དང་དམག་སྤྱི་སོགས་མཁན་རིམ་ཡན་གྱི་སྐུ་དྲག་མཐོ་གྲས་བཞི་
ཆེད་བསྐོས་ཀྱིས་ཞུ་བ་ལེན་པ་སོགས་ནན་ཏན་བྱས་པ་མ་ཟད། བཙན་རྒོལ་རྒྱལ་
གཅེས་ཀྱི་འཐབ་འཛིང་པ་ཆེན་པོར་འབོད་ཀྱང་མི་ཆོག་པ་མེད་པའི་མཁས་་་་
མཆོག་འདི་ཉིད་ཀྱི་སྐུ་ལུས་སྟེང་རྟ་ལྕག་མི་ཉུང་བ་བཞུས་པ་སོགས་ཐོས་པ་ཙམ་
གྱིས་སྐྱི་གཡའ་བའི་གནས་སུ་གྱུར། ཅེས་བརྗོད་པ་ལྟར། མུན་བཙོན་ནང་དུ་དགེ་
འདུན་ཆོས་འཕེལ་གྱི་ལུས་སེམས་གཉིས་ཆར་མནར་གཅོད་ཀྱི་སྡུག་བསྔལ་ཚད་
96



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
མེད་མྱོང་དགོས་པ་བྱུང་། བོད་ས་གནས་སྲིད་གཞུང་ནས་དབུལ་ཕོངས་ཅན་གྱི་
རིག་གནས་པ་ཞིག་ལ་དེ་ལྟ་བུའི་སྡུག་གཏོང་བ་ནི། གསང་བའི་རྩ་འཛུགས་དེར་
ཞུགས་ཚུལ་དང་རྩ་འཛུགས་གང་དེའི་ཚུལ་ལུགས། དེའི་དམིགས་ཡུལ། དེའི་མི་
སྣ་སོགས་ཇི་བཞིན་ངོས་ལེན་བྱེད་དགོས་པའི་ཆེད་ཡིན་སྟབས། ཁོང་ནི་བརྒྱ་ལོ་
བརྫུས་མ་བཟོས་པའི་ཁྲིམས་འགལ་ཅན་ལས་ཆབ་སྲིད་ཕྱོགས་ཀྱི་ཉེས་ཅན་ཞིག་
ཡིན་པ་ར་སྤྲོད་བྱུང་འདུག་སྙམ། ཆབ་སྲིད་ནི་ཤིན་ཏུ་རྙོག་འཛིང་ཅན་ཞིག་ཡིན་
སྟབས་རེ་ཞིག་ཡུལ་དུས་དང་ཁོག་ཡུག་ལ་བསྟན་པ་ཙམ་ལས་མཐའ་གཅིག་ཏུ་
བདེན་རྫུན་གྱི་དབྱེ་བ་འབྱེད་རྒྱུ་ཤིན་ཏུ་དཀའ། དེ་བཞིན་ལམ་ལུགས་རྙིང་བ་
མཁྲེགས་འཛིན་པའི་སྣང་ངོར་ཁོང་ནི་ཁོ་ཚོའི་ཁེ་ཕན་ལ་ཕོག་ཐུག་གཏོང་བའི་
མི་སྣ་ཉེན་ཁ་ཅན་ཞིག་ཡིན་ལ། ལམ་ལུགས་གསར་བ་བརྩོན་ལེན་པའི་སྣང་ངོར་
ཁོང་ནི་གསར་བརྗེའི་སྣེ་འདྲེན་པ་ཞིག་ཏུ་འཁུམས། དགེ་འདུན་ཆོས་འཕེལ་གྱི་
སློབ་བུ་དག་ནས་ཁོང་ཉིད་བཙོན་དུ་བཅུག་པ་ནི་མ་ཉེས་ཁ་གཡོགས་ཞེས་་་་་
བརྗོད་མོད། དགེ་འདུན་ཆོས་འཕེལ་གསང་བ་རྩ་འཛུགས་དེར་དངོས་སུ་མ་་་་
ཞུགས་པ་ཡིན་རུང་དེ་དང་འབྲེལ་བ་ཧ་ཅང་ཆེ་བ་ཡིན་ངེས་པས། བོད་ས་་་་་་
གནས་སྲིད་གཞུང་དང་བཙན་རྒྱལ་རིང་ལུགས་པའི་ངོར་ཁོང་ནི་མ་ཉེས་པ་་་་
ཞིག་ག་ལ་ཡིན། འོན་ཏེ་དགེ་འདུན་ཆོས་འཕེལ་རྩ་བའི་ཆ་ནས་བཤད་ན་ཆོས་
ལུགས་པ་རྣམ་དག་ཞིག་ཡིན་པས། གཞན་ལམ་ལུགས་རྙིང་པ་སྲུང་སྐྱོབ་པ་དང་
བཙན་རྒྱལ་རིང་ལུགས་པ་མི་སྒེར་ལ་སྡང་ཞུགས་སྤུ་ཙམ་མེད་ངེས་མོད། ཁོང་དེ་
ལྟ་བུའི་ལས་ལ་ཞུགས་པ་ནི་མི་རིགས་ཤིག་གི་ལས་དབང་ལ་མིག་རྒྱང་རིང་མོས་
གཟིགས་པ་ཤིག་ལུས་ཡིན་སྙམ། དེ་ལྟ་བུའི་ཡུལ་དང་དུས་ལས་འགོངས་པའི་
མིག་རྒྱང་མངའ་བ་ནི་ཁོང་ཉིད་གཞན་དང་གཞན་ལས་ཁྱད་དུ་འཕགས་པའི་



དགེ་འདུན་ཆོས་འཕེལ།
ཁྱད་ཆོས་ཡིན་ལ། ཁོང་ཉིད་རླབས་ཆེན་མི་སྣར་ངོ་སོར་བྱེད་འོས་པའི་རྩ་་་་
བའང་ཡིན། མི་ཀུན་གཏི་མུག་གཉིད་དུ་ཡུར་དུས་ཁོང་གཅིག་པུ་སད་དེ་གནས་
པ་ནི་སྡུག་བསྔལ་ཞིག་ཡིན་ཏེ། ཇི་སྐད་དུ། སློབ་དཔོན་ཟླ་བ་གྲགས་པས། སྔོན་
ཡུལ་ཞིག་ན་རྩིས་མཁན་ཞིག་ཡོད་པ། རྒྱལ་པོའི་དྲུང་དུ་སོང་ནས་ད་ལྟའི་ཉིན་
བདུན་པ་ལ་ཆར་པ་ཞིག་འབབ་པ་དེའི་ཆུ་ཁ་ལ་སོང་ཚད་ཀུན་སྨྱོན་པར་འགྱུར་
རོ། །ཞེས་སྨྲས་པ་ལ་རྒྱལ་པོས་ཐོས་ནས་རང་གི་ཆུ་བཏུང་བའི་ཁྲོན་པའི་ཁ་་་་་
ལེགས་པར་གཡོགས་ནས་ཆར་པའི་ཆུ་ནང་དུ་མི་འཆོར་བ་བྱས། འབངས་་་་་
རྣམས་ཀྱིས་ནི་དེ་འདྲ་མ་ནུས་པས་ཐམས་ཅད་ཀྱི་ཁ་ལ་ཆུ་དེ་སོང་བས་ཀུན་་་་
ཀྱང་སྨྱོན་པར་སོང་། རྒྱལ་པོ་གཅིག་པུ་སེམས་རྣལ་དུ་གནས་ནས་བསྡད། དེར་
ཡུལ་མི་ཀུན་གྱི་བསམ་ཚུལ་བརྗོད་ཚུལ་དང་། རྒྱལ་པོའི་བསམ་ཚུལ་བརྗོད་ཚུལ་
མི་མཐུན་པར་སོང་བས་ཐམས་ཅད་ཀྱིས་རྒྱལ་པོ་ལ་སྨྱོན་པ་ཞེས་སྨོད་པས། །
མཐར་རྒྱལ་པོ་ཡང་འུ་ཐུག་ནས་ཆུ་དེ་བཏུང་བས་ཀུན་དང་མཐུན་པ་མི་གྱུར་
ཐབས་མེད་བྱུང་། ཞེས་གསུངས་པའི་གཏམ་རྒྱུད་ལྟར་དུ་ཡིན། དགེ་འདུན་ཆོས་
འཕེལ་རང་ངོས་ནས་བཤད་ན། འབད་པ་བརྒྱ་ཡིས་སྒྲུབ་པའི་བྱ་བ་དེ་དག་མི་
རིགས་སྤྱི་ཡི་དོན་དུ་ལགས་པས་སྐབས་ཐོབ་གཞན་དང་གཞན་གྱིས་གོ་རྟོགས་
མེད་པར་ཚུར་ལ་སྡུག་མང་གཏོང་མོད་ཀྱང་མ་འོངས་པར་བོད་ཤེས་ལྡན་ཀུན་
གྱིས་གདེང་འཇོག་ཡང་དག་པ་ཞིག་ཡོད་པའི་རེ་བ་འཆངས་ཏེ། ཁོང་གི་ཞལ་
ནས་སློབ་བུ་ཧོར་ཁང་ལ། ཁོ་བོ་ནི་སྐྱོབ་མཁན་སུ་ཡང་མེད། ཁ་སང་ཞུ་བ་ལེན་
སྐབས་ཁོ་བོས་བོད་ལ་སེམས་ངན་བྱས་མེད་པའི་རྒྱུ་མཚན་དུ་རྒྱལ་རབས་འདི་
འདྲ་ཡོད་ཚུལ་བཤད་པར་ཁོ་པ་ཚོས་ཚིག་ལ་སྒྲོ་བཏགས་ཏེ་རྒྱལ་རབས་འདི་
འདྲ་ཞིག་གིས་བོད་ལ་ཕན་པ་འབྱུང་བ་དང་། སྤོམ་མདའ་རབ་དགའ་ལ་འཆར་
98



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
ཅན་གྱི་ཡིག་འགྲུལ་བྱས་པ་འདི་ཚབས་གང་ཆེ་ཞེས་ལེགས་ཉེས་གོ་ལྡོག་ནས་་་
བཙན་པོས་ཧམ་པ་ཤོད་ཀྱི་འདུག་པས། རང་རེས་རྒྱལ་རབས་རྩོམ་འཕྲོ་ཅན་
འདི་ཙམ་ལུས་པ་བྱུང་ནའང་ད་ལན་གྱི་ཁོ་བོའི་ནག་ཉེས་ཆེ་ཆུང་ཅི་ཡིན་བོད་
ཀྱི་ཤེས་ལྡན་ཡོངས་ཀྱི་མདུན་དུ་མ་འོངས་པ་ན་ཐག་ཆོད་པ་ཞིག་འོང་ངེས་པ་
ཡིན། དེ་དུས་སྙིང་དེ་ལས་ཚིམས་པ་དང་བློ་ཁ་དེ་ལས་ཁེངས་པ་འོང་རྒྱུ་མེད་་་་་
ཅེས་གསུངས་པ་དེ་ལྟར་རོ། །
བཅུ་དྲུག རིགས་ཀྱི་བསོད་ནམས་ཟད་པའི་འབྲས་རྟགས་སུ། །
དཀོན་པའི་བིཀླུའི་བུམ་པ་རྡོ་ལ་བརྡབ། །
དེ་ལྟར་དགེ་འདུན་ཆོས་འཕེལ་བཙོན་དུ་བཅུག་རིང་གི་བོད་ས་གནས་་་
སྲིད་སྐྱོང་ནི་སྟག་བྲག་དང་། བཀའ་བློན་ནི་རམ་པ་དང་། ཟུར་ཁང་། ཕུན་ཁང་།
ཀ་ཤོད་པ་བཅས་བཞི་ཡིན། ཐུགས་སྲས་རཀ་ར་སྤྲུལ་སྐུ་དང་ཧོར་ཁང་བསོད་
ནམས་དཔལ་འབར་རྣམ་གཉིས་ནས་ཐབས་ཤེས་ཡོད་རྒུ་རྩལ་དུ་སྤྲུགས་ནས་
དཀར་ས་ཐོན་པ་ཞིག་ཡོང་རྒྱུའི་རོགས་འདེགས་གང་ཐུབ་བྱས་མོད། གོང་དུ་
བརྗོད་པ་བཞིན་ཆབ་སྲིད་དང་འབྲེལ་བའི་གནས་ཚུལ་རྙོག་འཛིང་ཅན་དུ་སོང་
བས། གོང་རིམ་ནས་ཁོང་རྣམ་གཉིས་ལ། ཁྱེད་གཉིས་ཀྱིས་བྱ་བ་འདི་ལ་ལག་པ་
འཆང་ནས་ཕྱིན་ཆད་བཀྲས་མཐོང་དང་ཧོར་ཁང་ཟེར་བ་མིང་གི་ལྷག་མར་་་་་
འགྲོ་བའི་ཉེན་ཁ་ཡོད་གཤིས་རང་དགར་བཞག་ན་འགྲུབ་ལུགས་ནན་ཆེར་་་་་
གསུངས་པ་ལྟར་ཅི་བྱ་གཏོལ་མེད་གྱུར། བཀའ་ཤག་ནས་གཅིག་ན་དགེ་འདུན་
ཆོས་འཕེལ་རང་ངོས་ནས་ཞུ་བ་ལེན་ཕྱིར་ཐོས་པ་ཙམ་གྱིས་སྐྱི་གཡའ་བའི་རྟ་



དགེ་འདུན་ཆོས་འཕེལ། །
ལྕག་གིས་བྲབས་ཤིང་། གཉིས་ན་ཁོང་དང་འབྲེལ་བ་ཡོད་པའི་མི་ཚང་མ་རེ་་་
ཞིག་དོགས་པའི་ཡུལ་དུ་བརྩིས་ཏེ་ཕྱི་ནང་གསང་གསུམ་ནས་བརྩད་གཅོད་ཉུལ་
ཞིབ་མང་པོ་བྱས་རུང་དོགས་གནད་ཆགས་དགོས་པའི་གནས་ཚུལ་གསར་པ་
གང་ཡང་མ་རྙེད། མཐར་ཅི་བྱར་མེད་པར་ཕྱི་ཕྱོགས་སུ་བརྒྱ་ལོར་བརྫུས་མའི་
ཡོལ་བ་བཀབ་ཏེ་བཙོན་བཀག་བྱས། ཉེས་པ་མངོན་པར་སྒྲོག་རྒྱུ་མེད་པར་མི་ལོ་
གསུམ་གྱི་རིང་རང་དབང་བྲལ་བའི་བཙོན་པའི་འཚོ་བ་འདིས་མཁས་པའི་་་་་
དབང་པོ་འདི་ཀོར་ཕྱི་ལུས་ཀྱི་མནར་གཅོད་ལས་ཀྱང་བཟོད་དཀའ་བའི་ནང་
སེམས་ཀྱི་སྡུག་བསྔལ་མྱོང་དགོས་བྱུང་། སྡུག་བསྔལ་དེ་ཉིད་རེ་ཞིག་སངས་པའི་
ཆེད་དུ་བཞེས་རག་ལ་བརྟེན་པ་དང༌། རྐྱེན་དེས་མཐར་མཇུག་བཞེས་རག་ཁོ་
ནར་སྤྱད་དེ་རིག་པ་མི་གསལ་བའི་གནས་སུ་བསྐྱལ། །
དེ་ཡང་བཀའ་བློན་ཀ་ཤོད་པ་ནས་ཐོག་མར་དགེ་འདུན་ཆོས་འཕེལ་རྒྱ་
གར་ལ་ཡོད་དུས་ཁྲི་བྱང་རིན་པོ་ཆེ་དང་ལྷན་དུ་བོད་ལ་ཕེབས་དགོས་པའི་སྐུལ་
མ་གཏོང་བ་ལྟར་ཕན་ཚུན་འབྲེལ་བ་ཡག་པོ་ཡོད་པ་ལྟར་ཡིན་མོད། དགེ་འདུན་
ཆོས་འཕེལ་བོད་དུ་ཕེབས་ནས་ཁོང་གི་དྲུང་དུ་བཅར་སྐབས། དགེ་འདུན་ཆོས་
འཕེལ་ཟེར་བ་དེ་ཁྱེད་རང་ཡིན་ནམ། ཁྱོད་ནི་མཚོ་སྣ་བ་སུར་པན་འཚོང་མཁན་
འདྲ་པོ་ཞིག་འདུག་ཅེས་ཟེར་བ་ལས་ཐོག་མར་བོད་དུ་ཚུར་ཕེབས་དགོས་ཚུལ་
ཡི་གེ་ཕུལ་བའི་སྐོར་ཟུར་ཙམ་ཡང་ཁྲི་བྱང་རིན་པོ་ཆེ་དང་ཁོང་གཉིས་ནས་སྟོན་
པ་མ་བྱས། བཙོན་དུ་བཞུགས་སྐབས་ཞིབ་དཔྱོད་པ་བསམ་ཕོ་ཐའི་ཇི་དང་ཛ་
སག་ལ་སྟག་པ་གཉིས་ནས་དགེ་འདུན་ཆོས་འཕེལ་ཞུ་བ་ཚུལ་མཐུན་དུ་བཞེས་
བཅུག་ཏེ་ལུས་སྟེང་གི་ཉེས་པ་གཏོང་སེམས་རྩ་བ་ནས་མེད་འདུག་ཀྱང་། །
བཀའ་བློན་ཀ་ཤོད་པ་ནས་ཁོང་གཉིས་ལ་ལྷག་པར་ཁྲོས་པའི་ཚུལ་གྱིས་ཞུ་བ་
，
100



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
ལེན་རྒྱུའི་གཞུང་སྲོལ་ལ་ཚ་འཇམ་གཉིས་ཐོག་ནས་ལག་བསྟར་བྱེད་དགོས་རྒྱུའི་
བཀའ་ཕབ་པས། མཐར་དགེ་འདུན་ཆོས་འཕེལ་སྐུ་ལུས་སྟེང་ལ་ལྕག་ཚན་ལྔ་
བཅུ་ཙམ་མྱོང་དགོས་བྱུང་། དགེ་འདུན་ཆོས་འཕེལ་རང་གི་ཞལ་ནས། ང་རང་
མི་ཚེ་ལ་ཉེས་བརྡུང་བཟེད་མ་མྱོང་བའི་རྒྱུས་ཚ་སྣང་ཆེན་པོ་བྱུང་། དེ་ལས་ཀྱང་
རྟ་ལྕག་བཟེད་ལ་ཉེ་བའི་སྐབས་ཀྱི་འཇིགས་སྣང་དེ་སྙིང་འདར་བ་ཞིག་བྱུང་་་་
གསུངས། །
དེ་ལྟ་བུ་ཀ་ཤོད་པ་ནས་དགེ་འདུན་ཆོས་འཕེལ་ལ་ཚ་ནན་བྱེད་དགོས་་་་
དོན་ནི་གཅིག་ན་དགེ་ཆོས་ཆབ་སྲིད་ཉེས་ཅན་ཡིན་པས་རང་གཅེས་འཛིན་གྱི་
ཕུབ་ཆུང་གི་འོག་ཏུ་དབུ་བཅུག་པ་ཡིན་པ་དང་། གཉིས་ན་ཕྲག་དོག་དབང་དུ་
སོང་བའི་ཆའང་ཡོད་དེ། རཀ་ར་སྤྲུལ་སྐུའི་ཞལ་ནས། ཀ་ཤོད་པས་དགེ་ཆོས་་་་
རིན་པོ་ཆེར་ཚ་ནན་བྱེད་དགོས་དོན་གྱི་སྙིང་ནད་ཅིག་ནི། ཀ་ཤོད་པ་ཁོང་རང་
རིག་གནས་ལ་མཁས་པའི་ཟོབ་རྫུ་ཆེ་ཁར། ཉིན་ཞིག་དགེ་ཆོས་རིན་པོ་ཆེ་ནས།
ངོས་ཀྱི་གཅེན་པོས་སྦྱིན་བདག་གནང་ནས་སྤར་བརྐོ་བྱས་པའི་ཆོས་ཀྱི་ཚིགས་
སུ་བཅད་པའམ་དྷརྨཔཱདའི་སྤར་ཕུད་ཞིག་ཕུལ་བར་ཕེབས་འདུག་པས། ཀ་ཤོད་
པས་དཔེ་ཆ་དེ་བཀླགས་ནས་གང་མཚམས་ནས། འདི་ཡིན་ན་རྒྱུད་རང་གི་ཚིག་
འཁྲུལ་མེད་རེད་ཅེས་ཞུས་འདུག་པར། དགེ་ཆོས་རིན་པོ་ཆེ་བཞད་མོ་རང་་་་་་
དབང་མེད་པར་ཤོར་ཏེ་བཀག་མ་ཐུབ་པར། མུ་ཟི་སྒམ་ཆུང་ཞིག་ས་ལ་ལྷུང་་་་་
བར་བཞད་མོ་ཤོར་ཁུལ་མཛད་འདུག་ཀྱང་། སྐབས་ཐོག་ཏུ་འཁེལ་པོ་མ་བྱུང་
བའི་ཁར། ཀ་ཤོད་པ་རང་གི་མི་ཤེས་པའི་རང་མཚང་རྡོལ་བས་ཁ་སྐྱེངས་ཏེ་་
གདོང་པ་དམར་པོར་གྱུར་སྟབས། ཁྱུག་ཙམ་བཀའ་མོལ་གྱི་འཕྲོ་ཡང་ཆད་དེ། དེ་
ནས་ཅི་བྱ་འདི་བྱ་མེད་པར་སྟབ་སྟབ་པོར་ཕྱིར་ཕེབས་གནང་དགོས་བྱུང་འདུག
1 01



དགེ་འདུན་ཆོས་འཕེལ། །
ངའི་ལྟས་ངན་གྱི་བགད་མོ་འདིས་གྲ་མ་འགྲིགས་པ་བཟོ་བགྱི་ཡོད་ཅེས་དངོས་
སུ་ཞལ་ལས་ཐོས་ཤིང་། རྒྱུ་མཚན་དེས། མེ་ཚ་སྟེང་ལ་ཤིང་གཤག་པའི་སྣོན་་་་་་
འབལ་ཡང་བྱུང་ངེས་ཡིན་འདུག་ཅེས་གསུངས་པ་ལྟར་ཡིན་སྙམ། བཙོན་ཁང་
ནང་དུ་དེ་དང་དེ་བཞིན་གྱི་རྐྱེན་སྣ་ཚོགས་ཀྱིས་དགེ་འདུན་ཆོས་འཕེལ་ལ་སྡུག་
བསྔལ་མང་པོ་མྱོང་དགོས་བྱུང་བས་ན། སྐྱོ་མགུར་འདི་ལྟར་ཞིག་ཀྱང་བཞེངས་
ཡོད་དེ། ཕྲག་དོག་ཁྲག་གིས་མྱོས་པའི་ཨུ་ཚུགས་སྟག །འཇིགས་པའི་ང་རོ་་་་
སྒྲོགས་པའི་ཚང་ཚིང་ནང་། །གཅིག་པུར་ལུས་པའི་བདེན་པའི་བུ་ཆུང་ལ། །ཤེས་
རབ་ཅན་གྱིས་ཐུགས་རྗེའི་དབྱིངས་ནས་དགོངས། །ཞེས་སོ། ། །
སྤྱི་ལོ༡༩༤༧ལོར་རྒྱལ་ཟུར་ར་སྒྲེང་དང་སྲིད་སྐྱོང་སྟག་བྲག་གི་ཕྱོགས་་་་
འགལ་རྣོ་ངར་ཅན་དུ་གྱུར་ནས་ལྷ་སའི་སྨོན་ལམ་གྲོལ་འཕྲལ་ར་སྒྲེང་འཛིན་་་་་
བཟུང་བྱས་ཏེ་སེ་ར་དགོན་པར་དམག་གིས་མཐའ་བསྐོར་མེ་སྒྱོགས་འཕེན་པ་
སོགས་གནས་ཚུལ་གྱིས་རྐྱེན་བྱས། མེ་ཕག་གནམ་ལོ་གསར་དུ་ཚེས་པས་འཆར་
ཅན་ཆོ་འཕྲུལ་ཟླ་བ་དང་པོའི་ལྷ་ལྡན་སྨོན་ལམ་ཆེན་མོ་ཚུགས་རིང་སྔར་སྲོལ་
བཞིན་ལྷ་སའི་གྲོང་ཁྱེར་འབྲས་སྤུངས་ཚོགས་ཆེན་དགེ་བསྐོས་ཀྱི་ཆོས་ཁྲིམས་
ཁོངས་སུ་གཅིག་བསྡུས་དོ་དམ་བྱས་ཏེ། སྣང་རྩེ་ཤག་གི་ཁྲིམས་ཁང་གི་བཙོན་པ་
རྣམས་སྨོན་ལམ་ཚུགས་རིང་ཞོལ་ལས་ཁུངས་སུ་སྐྱེལ་དགོས་པའི་དུས་དང་་་་
འགྲིགས་ཏེ། དམ་པ་དེ་ཉིད་ཀྱང་སྣང་རྩེ་ཤག་ནས་ཞོལ་ལས་ཁུངས་ཀྱི་ཡང་སྟེང་
གི་ཁང་ཆུང་ཞིག་ནང་ཅུང་གུ་ཡངས་ཀྱི་ཚུལ་དུ་བཞུགས་བཅུག་པ་མ་ཟད། སྨོན་
ལམ་གྲོལ་ཏེ་བཙོན་པ་བྱིངས་སྣང་རྩེ་ཤག་ཏུ་ཕྱིར་གཏོང་སྐབས་ཀྱང་དགེ་་་་
འདུན་ཆོས་འཕེལ་མུ་མཐུད་དུ་ཞོལ་ལས་ཁུངས་སུ་དོ་དམ་བྱས་པ་རེད། །
དེ་ནས་སྤྱི་ལོ་༡༩༤༩ ལོའི་དགུན་དུས་ཙམ་ལ་དགེ་འདུན་ཆོས་འཕེལ་་་
102



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
བཙོན་ནས་གློལ་འགྲོལ་བྱུང་། གློལ་འགྲོལ་བྱུང་བའི་རྒྱུ་མཚན་ཀྱང་རྒྱལ་ཕྱི་ནང་
གི་གནས་ཚུལ་འགྱུར་ལྡོག་བྱུང་བ་ལ་རགས་ལས་ཏེ། རྒྱ་གར་ནས་ལྕང་ལོ་ཅན་
ལྷ་སར་ཕེབས་ཆོག་པ་བྱུང་སྟེ་ཕེབས་འབྱོར་ཟིན་པ་དང༌། སྐུ་བཅར་ཀུན་འཕེལ་
ལགས་ཀྱང་ལྷ་སར་ཕེབས་ཉེའི་སྐབས་རྩིས་དཔོན་ཀླུ་ཁང་བ་སོགས་ནས་བཀའ་
ཤག་ལ། ད་ལྟ་ལྕང་ལོ་ཅན་དང་ཀུན་འཕེལ་སོགས་རྒྱ་གར་གུང་ཁྲན་ཏང་ནང་
ཡོད་པ་རེད་ཟེར་བའི་མི་རྣམས་ཀྱང་གུ་ཡངས་ཐོབ་སྟེ། ལྷ་སར་ཕེབས་མུས་ལ་
ཨ་མདོ་གུམ་ཙམ་ཞིག་ད་དུང་བཙོན་ཁང་དུ་བཅུག་བཞག་ན་སྡེ་པ་གཞུང་གི་
མཚན་ཤས་མ་རེད་དམ་ཞེས་བརྗོད་པས་ཚང་མས་དེ་ངོ་མ་རེད་ཅེས་མོས་་་་་
མཐུན་བྱས་པའི་སྐབས་དེར། ཕྱི་ཕྱོགས་རྒྱ་གར་ཀ་ལོན་སྦུག་ནས་རོ་ལེ་ཧོ་དང་
པཎྜིཏ་རཱ་ཧུ་ལ་གཉིས་ནས་བོད་ས་གནས་སྲིད་གཞུང་འབྲེལ་ཡོད་མི་སྣ་ལ། དགེ་
འདུན་ཆོས་འཕེལ་ལྟ་བུ་མཁས་པ་ཤིན་ཏུ་དཀོན་པས་ཁོང་ནས་བོད་ཀྱི་ལོ་རྒྱུས་
བྲིས་ན་ཡག་པོ་ཡོད་ཚུལ་དང་བོད་ཀྱི་ས་ཆ་ཡོངས་སུ་གུང་ཁྲན་ཏང་ཡོང་ནས་
བཅིངས་གྲོལ་གཏོང་རྒྱུ་ནི་དུས་སྔ་ཕྱི་ཙམ་ལས་སུས་ཀྱང་འགོག་མི་ཐུབ་པའི་རྒྱུ་
མཚན་མང་པོ་བསྙད་པ་དང་། ནང་ཁུལ་དུ་དགེ་བཤེས་ཆོས་གྲགས་དང་གོ་འཇོ་
བླ་ཆུང་ཨ་ཕོ་སོགས་ནས་ཐབས་ཤེས་གང་ཐུབ་མཛད་པར་བརྟེན་ནས། འབྲས་
སྤུངས་ཀླུ་འབུམ་ཁང་ཚན་གྱི་བགྲེས་པ་སོགས་ཀྱིས་འགན་བླངས་པའི་ཚུལ་དུ་
གློལ་འགྲོལ་གཏོང་རྒྱུ་གཏན་འཁེལ་གྱིས་ཐོག་མར་སྣང་རྩེ་ཤག་ཏུ་དོ་དམ་བྱས་
སྟབས། སླར་ཡང་སྣང་རྩེ་ཤག་ཏུ་ལམ་ལུགས་བཞིན་ཕྱིན་ཆད་སྤང་བླང་ཚུལ་་་
མཐུན་བྱ་རྒྱུའི་གན་རྒྱ་ལེན་སྲོལ་ལྟར་བླངས་ཏེ་གློད་བཀྲོལ་བྱུང་བའོ། །
མི་རྒན་ཤེར་རྒྱམ་གྱིས་བྲིས་པའི་རྣམ་ཐར་དུ། (བཙོན་ནས་རང་ཁྱིམ་ལ་
ཡོང་སྟེ)སྒོ་ཐིའུ་བཀྲོལ་སྐབས་དངོས་ཆས་རྣམས་ནི་འབུས་ཟོས་ནས་མི་ལ་རས་
，
，
1 03



དགེ་འདུན་ཆོས་འཕེལ།
པ་རང་ཁྱིམ་དུ་སླེབས་པ་དང་མཚུངས། དཔེ་ཆའི་སྒམ་ནི་གར་སོང་མི་འདུག་
ཅེས་འཁོད་པ་བཞིན། དགེ་འདུན་ཆོས་འཕེལ་བཙོན་དུ་བཞུགས་སྐབས་བོད་ས་
གནས་སྲིད་གཞུང་ནས་ཁོང་གི་བརྩམས་ཆོས་དང་སྒྱུར་ཡིག་དེ་མིན་ལོ་རྒྱུས་་་་་
ཐད་ཀྱི་དཔྱད་གཞི་ཡིག་ཆ་དང་གལ་འགངས་ཆེ་བའི་ཟིན་ཐོ་སོགས་ཞིབ་་་་
བཤེར་བྱེད་རྒྱུ་བཟུང་སོང་བས་མཐར་ཕལ་མོ་ཆེ་གཞན་དང་གཞན་གྱི་ལག་ཏུ་
ཤོར་ཚར་སྟབས། ཁོང་ཉིད་བཙོན་ལས་ཐར་ཏེ་ཕྱིར་ཕེབས་དུས། ཁོང་གི་ཕ་་་་
ནོར་ཞེས་གཅེས་པར་འོས་པའི་གསུང་ཆོས་དག་ལྕགས་སྒམ་དང་བཅས་མི་་་་་
མངོན་པའི་གནས་སུ་གྱུར་སྟབས། བཙོན་དུ་བཅུག་པའི་སེམས་ཀྱི་རྨ་ཁའི་ཐོག་
ལ་ལན་ཚྭ་བཏབ་པ་ལྟ་བུའི་སྡུག་བསྔལ་ཚད་མེད་བྱུང་ཞིང་སྐྱོ་བའི་ཡིད་ཐང་
ཆད་པ་གྱུར། བཙོན་ཁང་ནང་བཞུགས་རིང་བཞེས་རག་བཞེས་གོམས་སུ་གྱུར་
བའང་མུས་བཞིན་བསྐྱངས་ཏེ། སྤྱོད་ལམ་ཐམས་ཅད་ཆ་འཇོག་གཏན་ནས་བྱེད་
མི་ཤེས་པར་གྱུར། བཞེས་རག་ཚད་མེད་བཞེས། ཐ་མ་ཤིག་རས་འཐེན། དངུལ་
དངོས་ལ་བདག་སྤྲོད་ཡེ་མི་བྱེད་པར་ཅི་དགར་བྱེད། ཉིན་གཅིག་མི་རྒན་ཤེར་
རྒྱམ་ལ། ཁྱེད་ང་ལ་ཞེ་ལོག་གི་མི་འདུག་གམ་གསུངས། ཞེ་ལོག་གི་མི་འདུག འོན་
ཀྱང་མཛད་སྤྱོད་འདི་ཅུང་ཟད་གཟབ་ན་མི་དགའ་འམ་ཞུས་པས། འོ་ཡ། ཞེ་མ་
ལོག་ཨ། འཛམ་གླིང་ན་དཀོན་པའི་བཻཌཱུརྱའི་བུམ་པ་ཞིག་རྡོ་ལ་བརྡབས་སོང་།
ད་གང་དགའ་གྱིས། ད་ནི་འདི་འདྲ་རང་བྱེད་རྒྱུ་ཡིན་གསུངས་ཤིང་། སློབ་བུ་
རཀ་ར་ནས་དགེ་འདུན་ཆོས་འཕེལ་ལ། ཁོང་ཉིད་སྐུ་ངལ་བྱུང་ཚུལ་སོགས་ལས་
འཕྲོས་ཏེ། དཀའ་སྤྱད་དེ་ཙམ་མཛད་ནས་རྩོམ་སྒྱུར་གནང་བ་རྣམས་བོར་་་་
བརླག་སོང་བ་ནི། ཧ་ཅང་བློ་ཕམ་བྱུང་ཞུས་པར། དེའི་ལན་ལ་སེམས་གསོ་ལྟ་
བུའི་ཚུལ་དུ་འདི་འདྲ་ཞིག་གསུངས་པར། ངས་དཀའ་ལས་ཏོག་ཙམ་བརྒྱབ་པ་
1 04



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
དེ། ཡིན་རྒྱུ་ནི་བོད་ཀྱི་དོན་དུ་བྱས་པའི་ཁུལ་ཡིན་ཀྱང་། གང་ཡང་བྱུང་མ་སོང་།
དེ་ལས་ཁྱོད་རང་འདི་འདྲ་བྱས་ནས་སེམས་ལ་ཞོགས། དཔེར་ན། ལུང་པ་ཁ་་་་
བྱང་ལྟ་ཞིག་གི་ནང་དུ་མེ་ཏོག་དཀར་པོ་སྙིང་རྗེ་པོ་ཞིག་སྐྱེས། དེ་ལ་དྲི་མ་སྣོམ་
མཁན་ཕ་ལྟར་ཞོག་མིག་ཟུར་ཞིག་གིས་ཀྱང་བལྟ་མཁན་མ་རྙེད་པར། ལུང་པ་ཁ་
བྱང་ལྟ་དེ་རང་གི་ནང་དུ་སྐམ་པ་འདྲ་པ་ཞིག་རང་རེད་ཅེས་གསུངས་པ་དེ་་་་
བཞིན་ནོ། ། །
ཡང་དེ་ཙམ་ལ་བོད་ས་གནས་སྲིད་གཞུང་ནས་ཟླ་རེར་འབྲུ་ཁལ་གསུམ་རེ་
དང་། ཇ་མར་དོད་དངུལ་ཕྲན་བུ་རེ་ལེན་རྒྱུ་ཡོད་པའི་ལག་ཁྱེར་ཞིག་གནང་བ་
ལྟར། སོ་ནམ་ལས་ཁུངས་སུ་ཆབ་མདོའི་མགྲོན་གཉེར་དོན་རྒྱལ་གྱི་བུ་མོ་ཚེ་་་་
བརྟན་གཡུ་སྒྲོན་དང་མཉམ་དུ་འཚོ་བ་བསྐྱལ། ཉིན་མཚན་ཁོར་མོར་བཞེས་་་་
རག་རྐྱང་བ་བཞེས་སྟབས། ཞོགས་པ་མལ་ལས་བཞེངས་སྐབས། བཞེས་རག་པེ་
ཚིག་གང་དོ་ཞིག་བཞེས་རྒྱུ་མ་བྱུང་ན་སྐུ་གཟུགས་འདར་ཏེ་ཚུགས་མི་ཐུབ་པ་ལྟ་
བུ་བྱུང་། གཞུང་ནས་གནང་བའི་འབྲུ་དངུལ་བདག་སྤྲོད་ཡེ་མི་མཛད་ལ།
གཞན་དག་བཅར་མི་བྱུང་མཚམས་ཡང་ན་ར་བཟི་མདོག ཡང་ན་སྐྱོ་མདོག
ཡང་ན་ལུ་སྐྱུག་རྐྱང་བྱེད་ནས་དྲིས་པ་ལ་ལན་ཇི་བཞིན་མི་སྟེར། ཉིན་གཅིག་་་
དམག་སྤྱི་ཁང་ནས་དམག་རྩེད་ཀྱི་སྐད་དབྱིན་སྐད་བོད་སྐད་ཐོག་སྒྱུར་རོགས་
ཟེར། དེབ་ཆེན་པོ་ཞིག་འདུག་པ་མི་མོས་བཞིན་དུ་ཐབས་ཆག་ཅིག་ཀྱང་བསྒྱུར།
སྣང་ཚུལ་དེ་དག་སྐྱེ་བོ་ཀུན་གྱིས་འདི་ལྟ་བུའི་མཁས་པ་འཕྲོ་བརླག་ཏུ་བཏང་
སོང་ཞེས་ཤིན་ཏུ་འཕངས་པོ་བྱས་ཀྱང་བྱ་ཐབས་ཟད་དོ། །
སེམས་ཁོང་གི་སྡུག་བསྔལ་རེ་ཞིག་སངས་པའི་ཐབས་སུ་བཞེས་རག་ཚད་
མེད་བཞེས་པའི་རྐྱེན་གྱིས་མཐར་དགེ་འདུན་ཆོས་འཕེལ་སྐུ་ལུས་ལ་སྐྲང་སྦོས་
1 05



-
-
-
དགེ་འདུན་ཆོས་འཕེལ།
ཀྱི་སྙུང་གཞི་ཕོབ། སློབ་བུ་སོགས་ཉེར་གནས་རྣམས་ནས་བཞེས་རག་མི་བཞེས་
པར་སྨན་བཅོས་ཀྱི་ལས་ལ་ཞུ་བ་བྱས་རུང་། ཡིད་ཐང་ཆད་དྲགས་པས་མུས་་་
བཞིན་བཞེས། དེ་འདྲའི་ངང་དུ་ཞག་བཅོ་ལྔ་ཙམ་ཕྱིན་རྗེས་སྐུ་ལུས་སྐྲང་སྦོས་
ཤིན་ཏུ་ཆེ་བར་གྱུར་བས་སྐུ་གཞོག་གཡས་གཡོན་བརྗེ་བ་ལ་རོགས་ཀྱང་བྱེད་་་
དགོས་པ་གྱུར། སྐབས་དེ་ཤེད་དུ་ཧོར་ཁང་བསོད་ནམས་དཔལ་འབར་མཇལ་
དུ་ཕྱིན་པས། སྔ་ཕྱིའི་གནས་ཚུལ་གསུང་འདོད་ཆེན་པོ་ཡོད་རུང་ཞལ་ནས་ཇི་
བཞིན་ཐོན་མི་ཐུབ་པར་གྱུར། སྐུ་རྩེད་ཚུལ་གྱིས། ད་ལམ་ང་བདེ་བ་ཅན་གྱི་ཞིང་
དུ་འགྲོ་ཐག་ཆོད་རེད། དུས་རྒྱུན་དང་མི་འདྲ་བར་ཆོས་ཀྱི་སྣང་བ་ཁོ་ན་ཤར་གྱི་
འདུག་ཅེས་ཆོས་ལུགས་པའི་ངོས་ན་བཤད་ན་འཆི་བའི་གདེང་ཚོད་རྙེད་པའི་
གསུངས་ཀྱང་གནང༌། ཧོར་ཁང་གི་ཁྱིམ་དུའང་ཕེབས་ཏེ་ཉིན་གཅིག་རིང་སྐུ་
ལྷོད་པོའི་ཚུལ་དུ་བཞུགས་ཤིང་མཉམ་དུ་སྐུ་པར་ཞིག་ཀྱང་སྒྲོན། དེ་ནས་ཀྲུང་
དབྱང་སྐུ་ཚབ་ཀྲང་ཅང་ཨུའུ་ཡང་དགེ་འདུན་ཆོས་འཕེལ་འཚམས་འདྲིར་་་་་
ཕེབས་ཏེ། ཁོང་གི་གམ་བཅར་སྨན་པ་མཁས་ཅན་གྱིས་སྙུང་གཞི་བརྟག་དཔྱད་
བྱེད་དུ་བཅུག སྨན་པ་ནས་བརྟག་དཔྱད་ནན་གྱིས་བྱས་རྗེས་སྐུ་འཚོ་དཀའ་
བའི་ཚུལ་བཤད། འཚོ་བཞེས་སྐབས་ཀྱི་སྔར་ཉིན་རྒན་དགེ་འདུན་བཟོད་པ་་་་
ལགས་མཇལ་བར་ཕེབས་དུས། དགེ་འདུན་ཆོས་འཕེལ་ནས་སྐུ་སྨད་ལ་རྒྱ་གར་
གམ་པི་ལིས་བསྣམས་ནས་སྐུ་སྟོད་གཅེར་བུར་བཞུགས་ཏེ་སྐུ་པར་ཞིག་སྒྲོན་་་་་
གྱིན་འདུག དེ་ཅིའི་སླད་ཅེས་དྲིས་པས། ཞལ་ནས། རྒྱ་གར་བ་ཞིག་ཡིན་ན་མི་
འཆི་ཁ་འདྲ་པར་བརྒྱབ་ན་སྐད་གྲགས་ཆེན་པོ་ཡོད་པ་རེད་ཅེས་གསུང་གནང་། །
ཐུགས་སྲས་བུ་སློབ་རྣམས་དང་སྐུ་རོགས་ཚེ་བརྟན་གཡུ་སྒྲོན་བཅས་ཉེ་་་
འཁོར་རྣམས་ནས་ཉིན་གང་བོར་སྲུང་སྟེ་བཞུགས་པའི་ཉིན་ཞིག་ལ། སྡེ་བ་་་་
1 06



དགེ་འདུན་ཆོས་འཕེལ་གྱི་རྟོགས་པ་བརྗོད་པ། །
གཞུང་ནས་དབྱེ་འབྱེད་ཀྱིས་ཕྱིར་སྤྲད་ཡོད་པའི་གསུང་རྩོམ་ལྷག་འཕྲོ་ཕྱག་ཏུ་
ཡོད་པ་རྣམས་ལ་གཟིགས་ཏེ་ཞལ་ཆེམས་སུ། ངའི་ཕ་གཞིས་འདི་ཁྱོད་ཀྱིས་ཉར་
དགོས་ཞེས་ཧོར་ཁང་ལ་བཀའ་གནང་། ཚེ་བརྟན་གཡུ་སྒྲོན་ལའང་། ང་ཤི་མ་
ཐག་ཏུ་ངའི་ཡི་གེ་བླུགས་པའི་ལྕགས་སྒམ་འདི་ཧོར་ཁང་ལ་སྐྱོལ་ཅིག་ཅེས་ལན་
དུ་མ་གསུངས་ནས་བོད་སྤྱིའི་ཁེ་ཕན་ཁོ་ན་ལ་དམིགས་ཏེ་སྤྲང་པོའི་འཚོ་བ་མྱོང་
བཞིན་དཀའ་ངལ་བརྒྱ་ཕྲག་སད་དེ་བརྩམས་པའི་དཔེ་དེབ་ལྷག་འཕྲོ་དག་གི་
བདག་པོ་ཐུགས་སྲས་ཧོར་ཁང་བྱེད་དུ་བཅུག་ཅིང་། མ་འོངས་གསུང་ཆོས་དེ་
དག་གི་རིན་ཐང་རབ་ཏུ་མངོན་ཞིང་བོད་མིའི་སྤྱི་ནོར་དུ་གྱུར་བའི་རེ་ལྟོས་ཀྱང་
ཁོང་ལ་བཅོལ། ཕྱིས་སུ་ཧོར་ཁང་ནས་རེ་ལྟོས་དེ་ཉིད་སྟོང་ཟད་དུ་མ་སོང་བར་
དགེ་འདུན་ཆོས་འཕེལ་གྱི་གསུང་རྩོམ་ལག་ཏུ་ཆུད་དོ་ཅོག་ཕྱོགས་སྒྲིག་བྱས་ཏེ་
སྤྱི་ལོ་༡༩༨༩ ལོར་པོད་གསུམ་གྱི་བདག་ཉིད་ཅན་དུ་ཀུན་གྱི་ཆུ་བུར་མིག་གི་་་་
མཐོང་ཆོས་སུ་འགྲེམས་སྤེལ་བྱས་ཡོད།
ཉིན་གཅིག་ཕྱི་དྲོ་ཞིག་ཏུ་ཉེ་གནས་བུ་སློབ་ཤེས་རབ་རྒྱ་མཚོ་ལ། རྗེ་ཙོང་
ཁ་བ་བློ་བཟང་གྲགས་པའི་དཔལ་གྱི་གསུང་རྟེན་འབྲེལ་བསྟོད་པ་བློ་ལ་ཨེ་ཡོད་
ཅེས་དྲིས། བློ་ཐོག་ནས་མེད་དཔེ་ཆ་ཡོད་ཅེས་བརྗོད་པས་དེ་དང་འཇུ་མི་ཕམ་
པའི་འཇམ་དཔལ་རྫོགས་ཆེན་གྱི་གཞི་ལམ་འབྲས་བུའི་སྨོན་ལམ་དེ་ཁུར་ཤོག་
ཚར་རེ་ཐོན་དང་གསུངས། དཔེ་ཆ་བླངས་ནས་ཚར་རེ་བཏོན་པས་འོ་སྙན་པོ་
འདུག དགེ་ཆོས་སྨྱོན་པས་འཇིག་རྟེན་ཁམས་ཀྱི་ལྟད་མོ་ཚང་མ་མཐོང་ཚར། ད་
མར་ཤོད་ན་སྐད་གྲགས་ཅན་གྱི་ཡུལ་ཞིག་ཡོད་སྐད་ཐོས། དེར་བལྟ་བར་ཕྱིན་ན་
ག་འདྲ་ཡོད་འགྲོ་གསུངས། དེ་མཚམས་ད་ས་རུབ་སོང་ཁྱོད་རང་སོང་། སང་སྔ་
མོ་ནས་བལྟ་བསྐོར་ཞིག་གྱིས་གསུངས། སློབ་བུ་ཤེས་རབ་རྒྱ་མཚོ་སོང་རྗེས་ཡུན་
1 07



，
དགེ་འདུན་ཆོས་འཕེལ།
མི་རིང་བ་ཙམ་ནས། རླབས་ཆེན་གྱི་མི་སྣ་གང་དེའི་དགོངས་པ་ཁོང་རང་གིས་
གསུངས་པ་བཞིན་སྐད་གྲགས་ཅན་གྱི་ཡུལ་དེ་ལ་གཏད་དོ། །
སྤྱི་ལོ་༡༩༥ ༡ལོ་སྟེ་བོད་རབ་བྱུང་བཅུ་དྲུག་པའི་ལྕགས་ཡོལ་ཟླ་བརྒྱད་་་
ཚེས་བཅུ་བཞི་དགུང་དྲོ་ལྷ་སའི་ཆུ་ཚོད་བཞི་ཙམ་གྱི་ཐོག ལོ་རྒྱུས་ཀྱི་ཤོག་ལྷེབ་
ངོས་སུ་ལོ་ཡི་འཁོར་མོ་བཞི་བཅུ་ཞེ་བརྒྱད་འཚོ་བཞེས་བྱུང་བའི་མཁས་པ་ཞིག་
གི་ཚེ་སྲོག་གི་མཇུག་རྫོགས་པའི་ཡིག་འབྲུ་ལྗིད་ཏིག་ཏིག་ཅིག་མ་བཀོད་རང་་་
ཤུགས་སུ་དོད་དོ། །
བཅུ་བདུན། རྨོངས་གཉིད་སད་པའི་བརྩོན་པ་ཇི་སྙེད་ཀྱང་། །
ཕྱིས་བྱོན་རེ་ལྟོས་འཆང་བའི་དམིགས་བུར་གྱུར། །
ཕྱི་གདོས་བཅས་ཀྱི་ལུས་ཕུང་དང་ནང་བསམ་གཞིགས་ཀྱི་གོ་རྟོགས་་་་
ཕྱོགས་གང་ཐད་ནས་དམིགས་ཀྱང་རིག་གནས་པ་ཞིག་གི་ངོས་ནས་བལྟས་ན་
མི་རིགས་རང་ལ་སྲི་ཞུ་བསྒྲུབ་ན་འགྲུབ་ངེས་པའི་ན་ཚོད་དུ། རང་དབང་བྲལ་
བའི་བཙོན་དུ་བཅུག་ཏེ་མཐར་ཕྱི་མའི་ལམ་དུ་ཕེབས་པ་ནི། འཛམ་གླིང་ན་་་་་་
དཀོན་པའི་བཻཌཱུརྱའི་བུམ་པ་ཞིག་བསམ་བཞིན་རྡོ་ལ་བརྡབས་སོང་བ་དང་ཆ་
ཀུན་ནས་མཚུངས་པས། ཅི་འདྲའི་ཡིད་ཕངས་དགོས་པ་ཞིག་རེད་ཨང་། འདི་ནི་
མི་རིགས་ཤིག་གི་བསོད་ནམས་ཟད་པའི་རྟགས་ཡིན་ལ། མི་རིགས་རིག་གནས་
ཀྱི་གྱོང་གུད་ཅིག་ཀྱང་རེད། དགེ་འདུན་ཆོས་འཕེལ་ལྟ་བུ་མི་སྣ་ནི་རིག་གནས་
རིག་པའི་བྱུང་འཕེལ་གྱི་མིག་རྒྱང་གིས་བལྟས་ན་སྔར་བྱོན་པ་མེད་ལ་ཕྱིས་ཀྱང་
འབྱོན་པ་དཀའ་བའི་ཚད་དུ་གདའ། རང་གི་མི་ཚེའི་བྱེད་རྩོལ་རང་མི་རིགས་ཀྱི་
108



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
ལས་དབང་དང་བསྡོས་ཏེ་མ་བསྐུལ་དང་ལེན་ངང་འབད་པ་ནི་ཁོང་གི་རླབས་
ཆེ་བའི་རྟགས་དང་པོ་ཡིན། རང་གི་མི་རིགས་ཀྱི་འོད་སྟོང་འཕྲོས་པའི་རིག་་་་
གནས་ལ་བུ་སེམས་མ་ལ་གདུང་བའི་བརྩེ་དུང་ཡོད་ཀྱང་། རང་འགུལ་ངང་ཁ་
ནང་ལྟོས་སུ་རིག་གནས་ལ་གཤག་བཅོས་བྱེད་ཕོབས་པ་ནི་ཁོང་གི་རླབས་ཆེ་་་
བའི་རྟགས་གཉིས་པ་ཡིན། རང་གི་མི་རིགས་ལ་འོད་སྟོང་འཕྲོས་པའི་རིག་་་་་
གནས་མངའ་བའི་ང་རྒྱལ་ཡོད་རུང་གཞན་རིགས་ཀྱི་དགེ་མཚན་ལྡན་པའི་རིག་
པ་དང་ལེན་བྱས་ཏེ་རང་གི་རིག་གནས་གོང་འཕེལ་གཏོང་བའི་བསམ་བློ་་་་་
མངའ་བ་ནི་ཁོང་གི་རླབས་ཆེ་བའི་རྟགས་གསུམ་པ་ཡིན། རང་ཉིད་ཆོས་ལུགས་
གྲུབ་མཐའ་དང་ས་ཕྱོགས་ངེས་ཅན་ཞིག་ནས་བྱུང་བ་ཡིན་རུང་གྲུབ་མཐའ་་་་
ཕྱོགས་ཞེན་དང་ས་ཁུལ་ཕྱོགས་འཐེན་གྱི་ངན་གཤིས་མེད་ཁར་དེ་དང་དེ་་་་
བཞིན་ལ་དགག་པའི་རལ་གྲི་འཕྱུར་ནུས་པ་ནི་ཁོང་གི་རླབས་ཆེ་བའི་རྟགས་་་་
བཞི་བ་ཡིན། ཁ་ཡིས་བཤད་པ་ལས་ལག་ལེན་གཙོ་བོར་དམིགས་ཏེ་བརྩམས་
ཆོས་དྲེའུ་ཁལ་དུ་ལོན་པ་སྤེལ་བ་ནི་ཁོང་གི་རླབས་ཆེ་བའི་རྟགས་ལྔ་བ་ཡིན།
མགོ་བདེ་དྲན་འཕྲུལ་གྱི་གཤིས་ཀ་ཡོད་རུང་དོན་གནད་གལ་བོ་ཆེ་ལ་ཐུག་དུས་
བདེན་དོན་གྱི་རྩ་བ་འཛིན་ནུས་པ་ནི་ཁོང་གི་རླབས་ཆེ་བའི་རྟགས་དྲུག་པ་ཡིན།
དུས་དང་ཁོར་ཡུག་གི་རྒྱ་ངེས་ཅན་དུ་ཚུད་ཀྱང་ཕྱི་སྤྱིའི་གནས་ཚུལ་ཐོག་ཕུགས་
རྒྱང་རིང་བའི་མནོ་བསམ་ཐོངས་ནུས་པ་ནི་ཁོང་གི་རླབས་ཆེ་བའི་རྟགས་་་་
བདུན་པ་ཡིན། འདོད་པའི་ཁམས་ཀྱི་ས་པར་སྐྱེས་རུང་སྙན་རྙེད་བདེ་བསྟོད་
མཆིལ་ལུད་ལྟར་འཕེན་ནུས་པ་ནི་ཁོང་གི་རླབས་ཆེ་བའི་རྟགས་བརྒྱད་པ་ཡིན།
དེས་ན་ཁོང་ནི་འཇིག་རྟེན་མི་ཞིག་ཡིན་པས་ཀུན་དང་འདྲ་བར་འདོད་ཆགས་
ཞེ་སྡང་གཏི་མུག་གི་ཆ་དང་དགའ་སྡུག་སྐྱོ་གསུམ་གྱི་འདུ་ཤེས་ཡོད་ལ། གོང་་་་
* 1 09



，
，
དགེ་འདུན་ཆོས་འཕེལ།
ཞུས་རྟགས་བརྒྱད་ཀྱིས་མཚོན་པའི་ཡོན་ཏན་ཁྱད་པར་བའང་མངའ་བས་་་་
རླབས་ཆེན་གྱི་མི་སྣར་བགྲང་བའོ། །ཁོང་རང་གི་ཞལ་ནས། རོ་དང་མཚུངས་་་་
པའི་ལུས་པོ་འདི། །ག་དུས་ཤི་ཡང་མི་འགྱོད་དེ། །གསེར་དང་མཚུངས་པའི་རྣམ་
དཔྱོད་དག །མཉམ་དུ་ཤི་ན་ཤིན་ཏུ་ཕངས། །ཞེས་རང་གི་རྣམ་དཔྱོད་དང་དེ་
ལས་འཕྲོས་པའི་བསམ་བློ་དེ་ཉིད་འདོད་བཞེད་ལྟར་དུ་འགྲུབ་མ་ཐུབ་པ་བློ་་་
ཕམ་པོ་བྱུང་བ་དང༌། སྐུ་གཤེགས་པའི་གནས་ཚུལ་མཁས་པ་རྩེར་སོན་དགེ་་་་་
བཤེས་ཤེས་རབ་རྒྱ་མཚོས་གསན་ཐོས་བྱུང་སྐབས། སྤྱན་ཆབ་བསིལ་ཏེ་མི་སྟོང་
ཕྲག་ཤི་བ་ལས་དགེ་འདུན་ཆོས་འཕེལ་གཤེགས་པ་ཕངས་པ་བྱུང་ཞེས་གསུངས་
པ་ནི། ཁོང་གི་ལྟ་སྤྱོད་ལ་ཐུགས་མི་དགྱེས་པའི་ཚུལ་འཆང་རྣམས་ལས་ཚབ་་་
མཚོན་རང་བཞིན་གྱི་མཁས་པ་ནས་ཆེས་ཐོག་མའི་གདེང་འཇོག་ཚད་མཐོ་་་་
གནང་བར་འཁུམས། དེ་ཡང་དགེ་འདུན་ཆོས་འཕེལ་གཤེགས་ཁར་རྗེའི་རྟེན་
འབྲེལ་བསྟོད་པ་དང་འཇུ་མི་ཕམ་པའི་རྫོགས་ཆེན་གཞི་ལམ་འབྲས་གསུམ་གྱི་
སྨོན་ལམ་སློབ་མས་འདོན་ཏུ་བཅུག་སྟེ་ཉན་པ་འདིས། གྲུབ་མཐའ་ཕྱོགས་ཞེན་
ཅན་ཕལ་དང་ཕལ་གྱིས་བློ་ལས་འདས་པའི་རིགས་པའི་སེང་གེའི་རང་ཞལ་་་་
བསྟན་པ་ཡིན་ནོ།།
དགེ་འདུན་ཆོས་འཕེལ་གྱི་དགག་སྒྲུབ་ཀྱི་སྙིང་སྟོབས་དང་། དོགས་སློང་
གི་བློ་སྤོབས། སླད་མེད་ཀྱི་མི་གཞི་བཅས་ལས་འཕྲོས་པའི་བསམ་བློ་དེ་ཉིད་ཁོང་
འཚོ་བཞེས་ཀྱི་སྐབས་སུ་ཡུལ་དང་དུས་ཀྱི་རྐྱེན་པས་ཀུན་མཚར་སྣང་གི་ངང་་་་
ངམ་རང་གི་ཁེ་ཕན་གྱིས་བསྟོད་སྨད་གང་རུང་བྱས་མོད། ཁོང་སྐུ་གཤེགས་ཏེ་ལོ་
ཡི་འཁོར་མོ་སུམ་ཅུ་ལྷག་ཙམ་ཕྱིན་རྗེས་བསམ་བློ་བཅིངས་འགྲོལ་དང་བདེན་
པ་བདེན་འཚོལ་གྱི་སྲིད་ཇུས་བཟང་པོའི་དགེ་མཚན་ལ་བརྟེན་ནས། དགེ་་་་་
110



དགེ་འདུན་ཆོས་འཕེལ་གྱི་རྟོགས་པ་བརྗོད་པ།
འདུན་ཆོས་འཕེལ་དང་ཁོང་གི་བསམ་བློར་དོ་སྣང་བྱེད་མཁན་མང་དུ་ཕྱིན་་་་
པས་གང་དེའི་རིན་ཐང་གི་གཟི་འོད་ཀྱང་རིམ་བཞིན་མངོན་པར་བཀྲ། དེང་
ཡང་བོད་ཀྱི་རིག་གནས་འཛུགས་སྐྲུན་གྱི་རླབས་ཆེ་བའི་ལས་གནས་སུ་དགེ་་་་
འདུན་ཆོས་འཕེལ་ནི་ཕྱོགས་དེར་གཞོལ་བའི་འཛུགས་སྐྲུན་པའི་དམིགས་བུར་
གྱུར་བས། གཟུར་གནས་བློ་ལྡན་རྣམས་ནས་སྙན་པའི་ཚིག་གིས་མཆོད་ལ།
གཞོན་སྐྱེས་ཤ་རུས་ཅན་ནས་ཁོང་དག་གི་སྟོན་པར་བཀུར་རོ། །
གཟུར་གནས་མཁས་དབང་དུང་དཀར་བློ་བཟང་འཕྲིན་ལས་མཆོག་ནས་
དགེ་འདུན་ཆོས་འཕེལ་ལ་གདེང་འཇོག་འདི་ལྟར་གནང་ཡོད་དེ། ལྔ་ཟུང་རིག་
པའི་གནས་ལ་གཞན་དྲིང་མི་འཇོག་པའི་མཁྱེན་དཔྱོད་ཟབ་གསལ་རྣོ་མྱུར་གྱི་
རྩལ་ཡོངས་སུ་རྫོགས་ཤིང་། རྣམ་མང་སྐད་ཡིག་གི་བརྗོད་དོན་ཕྲ་རགས་མ་ནོར་
མ་འདྲེས་པའི་སྒོ་ནས། གངས་ལྗོངས་རང་སྐད་དང་མཐུན་པར་བསྒྱུར་ཞུས་་་
མཛད་པ་དང་། ཐོགས་ཐུག་མི་མངའ་བའི་ལོ་ཙཱ་བ་ཆེན་པོ་དགེ་འདུན་ཆོས་་་
འཕེལ་མཆོག་ནི། སྔོན་ཆད་རང་རེའི་ལྗོངས་སུ་བྱོན་པའི་པཎྜིཏ་མང་པོའི་ནང་
ནས་ཆེས་མངོན་གསལ་དོད་པའི་ཁྱད་ཆོས་ཕུན་སུམ་ཚོགས་པ་དང་ལྡན་པའི་
ཚན་རིག་ཞིབ་འཇུག་པ་ཞིག་ཡིན། ཞེས་དང་། རྣམ་ཀུན་ཐུགས་གཤིས་དྲང་ལ་
གཡོ་སྒྱུ་མེད་པའི་སྒོ་ནས། རང་རིགས་ཀྱི་སྐྱེ་བོ་མཆོག་དམན་ཚང་མར་ལེགས་
སྤེལ་ཉེས་ལྡོག་གི་བསླབ་བྱ་དང༌། ཟུར་ཟའི་སྐྱོན་བརྗོད་བཅས་ཕོག་ཐུག་དང་ངོ་
སྲུང་བཅས་ལ་མ་ལྟོས་པར་ཐད་ཀར་ཐུགས་ལ་གང་ཤར་ཐོལ་བྱུང་དུ་གསུང་་་་
མཁན་ཞིག་ཡིན་སྟབས། ཕྲག་དོག་སྡང་ཟུག་གི་ཞེ་ནད་སྙིང་ལ་བཅིངས་པ་་་་་
རྣམས་ཀྱིས་སྒོ་སྣ་ཚོགས་ནས་སྒྲོ་སྐུར་ཞུ། ཞེས་དང་། དེར་བརྟེན་ང་ཚོས་དམ་པ་
དེའི་དགོངས་པའི་གཏད་སོ་མཐར་ཐུག་དེ་ཆོས་ལུགས་གྲུབ་མཐའ་གང་གི་་་་
，
-
---
111



དགེ་འདུན་ཆོས་འཕེལ།
ཕྱོགས་སུ་གནས་ཡོད་མིན་ལ་མ་ལྟོས་པར། གསུང་རྩོམ་ཁག་གི་མགོ་མཇུག་བར་
གསུམ་དུ་སྐབས་དང་འཚམས་པ་ཐུགས་མཚལ་རྗེན་པར་བྱུང་བ་ལྟ་བུའི་བསླབ་
བྱ་བླང་དོར་གསལ་བའི་མིག་དང་མཚུངས་པ་བསྩལ་བ་རྣམས་ལ། རང་བློ་གཟུ་
བོར་གནས་པའི་སྒོ་ནས་གོ་བ་མཐིལ་ཕྱིན་པར་ལེན་ཐུབ་པ་བྱས་ཏེ། ཁོང་གི་་་་
མཛད་འཕྲིན་ལ་ཡིད་སྨོན་དང༌། གནས་འཕྲོར་ལུས་པའི་ཚན་རིག་ཞིབ་འཇུག་
གི་མཛད་པའི་མཇུག་སྐྱོང་ལེགས་སྒྲུབ་བྱ་རྒྱུ་ནི་དྲིན་ལན་གཟོ་བའི་ཐབས་བླ་ན་
མེད་པ་ཞིག་ཡིན་ཞེས་བརྗོད་ཡོད། དེ་ཡང་ལྷ་རམས་དགེ་བཤེས་ཀྱི་མཚན་་་་
བཞེས་དུང་དཀར་རིན་པོ་ཆེ་ལྟ་བུ་དགེ་ལྡན་ཕྱོགས་ཀྱི་མཁས་པ་རྩེར་སོན་ནས་
འདི་ལྟ་བུ་གཟུར་གནས་ཀྱི་གདེང་འཇོག་བྱས་ཡོད་པ་ནི། སེམས་རྣལ་དུ་ཕབ་
ནས་ཞིབ་འདང་ཤིག་བརྒྱབ་ན། དགེ་འདུན་ཆོས་འཕེལ་དང་ཁོང་གི་བསམ་་་
བློའི་འོད་མདངས་གནས་སྐབས་མ་རུང་སྤྲིན་གྱིས་མོག་པོར་བྱས་ཤིང་། ད་ནི་
བསམ་བློ་བཅིངས་འགྲོལ་དང་སྤྱི་ཚོགས་གོང་འཕེལ་གྱི་འཐོར་རླུང་དྲག་པོས་
མུན་སྤྲིན་མཐའ་རུ་དེད་དེ་རིམ་བཞིན་གཟི་བྱིན་མངོན་པར་བཀྲ་བའི་རྟགས་
ཤིག་མིན་ནམ།
དུས་རབས་ཉི་ཤུ་བའི་ནང་དུ་བོད་གངས་ཅན་ལྗོངས་ན་འཛམ་གླིང་ན་
ཆེས་དཀོན་པའི་བཻཌཱུརྱའི་བུམ་པ་ཞིག་བསོད་ནམས་ཟོང་གིས་མ་ཁུག་པས་རེ་
ཞིག་རྡོ་ལ་བརྡབས་པས་ཆོག་ཀྲུམ་དུ་སོང་མོད། འོན་ཏེ་དུམ་བུར་སོང་བའི་ཆག་
ཀྲུམ་ཁྲི་མ་འབུམ་གངས་རིའི་ལྗོངས་ཀྱི་རི་ལུང་བར་མེད་དུ་འཐོར་བས་དུས་་་
རབས་ཉེར་གཅིག་པའི་དུས་མགོར་སྲིད་ཇུས་ཉིན་བྱེད་ཀྱི་འོད་མདངས་ཕོག་
པས་ཆག་ཀྲུམ་རེ་རེ་ནས་གཟི་འོད་ལྷམ་ལྷམ་དུ་འཕྲོས། འདི་ནི་དགེ་འདུན་ཆོས་
འཕེལ་གྱི་བསམ་བློའི་སྐར་ཚོགས་བོད་ཁ་བ་ཅན་གྱི་ཤེས་རིག་གི་མཐོང་་་་་་
112



-
--
--
-
དགེ་འདུན་ཆོས་འཕེལ་གྱི་རྟོགས་པ་བརྗོད་པ།
དབྱིངས་སུ་བཏབ་པ་ཡིན་པས། ཇི་སྲིད་བསྐལ་བ་མ་འཇིག་བར་དུ་ཁོང་གི་་་་
བསམ་བློ་གཟི་བྱིན་ཀྱང་ཉམས་པ་མི་སྲིད་དོ། །
བཅོ་བརྒྱད། རྨད་བྱུང་རྣམ་ཐར་མ་བསྐུལ་དཔྱད་པའི་ཁུར། །
རེ་ཞིག་རྫོགས་པའི་དུས་བརྡ་འདི་རུ་འཁྲོལ། །
ཇི་སྐད་དུ། དགེ་འདུན་ཆོས་འཕེལ་ཞལ་ནས། ཆེན་པོའི་ལུང་དང་གསེར་
གྱི་མཎྜལ་བཅས། །བསྐུལ་བའི་སྐྱེས་བུ་སུ་ཡང་མ་མཆིས་ཀྱི། །རིགས་པའི་དབྱིག་
མཛོད་འདོར་ལ་འཕང་པའི་བློས། །རང་གིས་དཀའ་བ་འཁུར་དུ་བླངས་ཏེ་བྲིས།།
ཞེས་གསུངས་པ་ལྟར། གུས་ཕྲན་ནས་ཀྱང་མི་ལོ་བཅུ་ལྷག་གི་རིང་དུ་མཁས་་་་
དབང་འདི་པའི་བྱུང་བརྗོད་ལ་གཟུ་བོར་གནས་པའི་ཚུལ་གྱིས་དཔྱད་པ་བྱེད་
ཁུལ་བྱས་ཀྱང་། ལྤགས་བྱེའུས་གནམ་འཕངས་མཇལ་བའི་དཔེ་རུ་སོང་བས་་་་་
མཁས་པ་རྣམས་ཀྱི་ཡིད་དབང་འགུགས་པ་ཞིག་ཡོང་བའི་རེ་བའི་རྨི་ལམ་ཙམ་
ཡང་མེད་མོད། རྒྱལ་ཕྱི་ནང་གི་རིགས་གཞན་དུ་སོང་བའི་མཁས་པ་རྣམས་ནས་
དགེ་འདུན་ཆོས་འཕེལ་སྐོར་ལ་དོན་དུ་གནས་དང་གནས་མིན་གྱི་དཔྱད་འབྲས་
མང་དུ་སྤེལ་བ་མཐོང་ནས། རང་རིགས་ཀྱི་མཁས་དབང་འདི་ལྟ་བུ་ལ་རང་གི་
སྐད་ཡིག་གི་ལམ་ནས་ཚན་རིག་རང་བཞིན་གྱི་དཔྱད་པ་གཏོང་མཁན་དང་་་་
དཔྱད་འབྲས་ཉིན་མོའི་སྐར་མ་ལྟར་དུ་འདུག་པ་ནི་ཆེས་མི་རིགས་པར་མཐོང་
སྟེ། གཞན་བསྐུལ་མཁན་མེད་རུང་དགོས་པའི་དབང་གིས་རང་ཚོད་མ་བལྟོས་
པར་སྤོབས་སེམས་ཆེར་བསྐྱེད་ཀྱིས་ཞིབ་འཇུག་གི་ཆོ་ག་འདིར་གཞོལ་བ་ཡིན།
ད་ཕན་རང་མི་རིགས་ཀྱི་སྐད་ཡིག་ལམ་ནས་བྲིས་པའི་དགེ་འདུན་ཆོས་འཕེལ་
113



དགེ་འདུན་ཆོས་འཕེལ།
གྱི་རྣམ་ཐར་ཏེ། ཧོར་ཁང་བསོད་ནམས་དཔལ་འབར་གྱིས་བྲིས་པའི་མཁས་་་་
མཆོག་དགེ་འདུན་ཆོས་འཕེལ་གྱི་རྟོགས་པ་བརྗོད་པ་དག་པའི་སྣང་བ་ཞེས་བྱ་
བ་དང་། རྒན་པོ་ཤེས་རབ་རྒྱ་མཚོས་བྲིས་པའི་མཁས་དབང་དགེ་འདུན་ཆོས་
འཕེལ་གྱི་རྣམ་ཐར་མདོར་བསྡུས་ཞེས་བྱ་བ་དང་། རཀ་ར་སྤྲུལ་སྐུ་བཀྲས་མཐོང་
ཐུབ་བསྟན་ཆོས་དར་གྱིས་བྲིས་པའི་དགེ་འདུན་ཆོས་འཕེལ་གྱི་ལོ་རྒྱུས་ཞེས་བྱ་
བ་དང་། རྡོ་རྗེ་རྒྱལ་གྱིས་བྲིས་པའི་འཛམ་གླིང་རིག་པའི་དཔའ་བོ་རྡོ་བྲག་དགེ་
འདུན་ཆོས་འཕེལ་གྱི་བྱུང་བ་བརྗོད་པ་བདེན་གཏམ་རྣ་བའི་བཅུད་ལེན་ཞེས་
བྱ་བ་བཅས་ནི་ཁོ་བོའི་བྱུང་བརྗོད་ཞིབ་འཇུག་གི་དཔྱད་གཞི་གལ་ཆེན་དག་་་
ཡིན། ཇི་སྐད་དུ་དགེ་འདུན་ཆོས་འཕེལ་ཞལ་ནས། སྐྱིད་ལ་སྡུག་པའི་འཇིག་རྟེན་
མི་ཡུལ་འདིར། །ཤི་ཡང་ཕྱི་མིག་བལྟ་བའི་རེ་བ་ཡིས། །སྐྱེ་བོ་ཐམས་ཅད་རང་གི་
ལག་རྗེས་ཙམ། །ཤུལ་དུ་ལུས་པའི་འབད་པ་ངང་གིས་བྱེད། །ཅེས་གསུངས་པ་
ལྟར། གུས་ཕྲན་ནས་སྐལ་མཉམ་རྣམས་ཀྱི་མདུན་སར་མི་ཟས་ཟོས་པའི་རིན་
འབབ་ཏུ་དཔྱད་པ་གཏོང་བའི་དེབ་ཆུང་འདི་བསྟར་བ་ལ་བོད་རང་ཡུལ་ནས་
དགེ་འདུན་ཆོས་འཕེལ་ཞིབ་འཇུག་གི་ཚ་རླབས་ཤིག་འཕྱུར་བའི་རྒྱུར་གྱུར་ཅིག་
ཞེས་གུས་ཕྲན་ཨ་སྔགས་ཚེ་རིང་བཀྲ་ཤིས་སམ་བརྡ་སྤྲོད་བཏགས་མིང་དུ་
སྒྲ་དབྱངས་སྨྲ་བའི་རྡོ་རྗེར་འབོད་པས་སྤྱི་ལོ་༢༠༠༥ལོའི་ཟླ༦ཚེས་༡༩ ཉིན་་་་་
རང་ཤག་ཤེས་རིག་གུར་ཁང་དུ་ལེ་ཚན་བཅོ་བརྒྱད་ཅན་གྱི་དཔྱད་པ་འདི་ཀོ་རེ་
ཞིག་རྫོགས་པར་བྱས་སོ། །དགེའོ། །
114



མཁས་དབང་དགེ་འདུན་ཆོས་འཕེལ་
གྱི་སྙན་རྩོམ་གྱི་རྣམ་བཤད་ཀོ་
ཀི་ལའི་མགྲིན་དབྱངས།
se



དགེ་འདུན་ཆོས་འཕེལ། །
སྐུ་ཡི་ལྷུན་པོ་གཟི་བྱིན་མངོན་པར་བཀྲ།
གསུང་གི་ཡན་ལག་ཆུ་གཏེར་ཀློང་བཞིན་བརྡོལ།
ཐུགས་ཀྱི་དགུང་སྔོན་མཁྱེན་དཔྱོད་འོད་སྣང་འབར། །
རྡོ་རྗེ་འཆང་གིས་རྩོམ་གྱི་སྤོབས་པ་སྩོལ། །
དེ་ཡང་བློ་བཟང་གྲགས་པའི་དཔལ་གྱིས་བླ་ན་མེད་པའི་རིན་པོ་ཆེ་གསུམ་
གྱི་གཏམ་གྱི་སྦྱོར་བ་ལས། རིགས་ལམ་ཕྲ་མོ་ཕྱེད་པའི་རྣམ་དཔྱོད་དང་། །གཞུང་
ལུགས་གདམས་པར་ཤར་པའི་གོ་བ་དང་། །ཚིག་སྦྱོར་ཚུལ་ལ་མཁས་པའི་ངག་
གི་དཔལ། །ས་སྟེང་འདི་ན་རིན་ཆེན་རྣམ་གསུམ་སྣང་། །ཞེས་གཞལ་བྱ་མངོན་
ལྐོག་གཉིས་སུ་ཕྱེས་པའི་ཆོས་ཀྱི་གནས་ལུགས་འཁྲུལ་མེད་བསླུ་མེད་སྒོས་འཇལ་
བྱེད་ཀྱི་བློས་ཇི་ལྟ་བ་བཞིན་གཞལ་བའི་རིགས་ལམ་ཕྲ་མོ་དང་། ཆོས་ཀྱི་དེ་ཉིད་
སྟོན་པའི་གསུང་རབ་ཚིགས་བཅད་གཅིག་ནས་ཀྱང་རྣམ་གྲོལ་གྱི་ལམ་དུ་ཤར་
བའི་གོ་བ་དང་། ཚིག་གི་སྡེབ་ལེགས་པར་སྦྱར་བའི་ངག་གང་ཞིག སྙན་ཞིང་་་་་
འཇེབས་པ། མཛེས་ཤིང་ཡིད་དང་མཐུན་པ། བཟང་ཞིང་སྤྲོ་བ་སྐྱེད་པའི་ཚངས་
པའི་དབྱངས་ཀྱི་ཡན་ལག་ཏུ་གྱུར་བའི་སྒྲིབ་བྲལ་ངག་གི་དཔལ་གསུམ་ནི་ནོར་
འཛིན་ཡངས་པའི་ཐ་གྲུ་ཟླུམ་པོ་འདིར་རིན་ཐང་གཞལ་དུ་མེད་པའི་ནོར་བུ་་་
རྣམ་གསུམ་དུ་བགྲང་བ་བཞིན། ཁ་བ་ཅན་གྱི་མི་རིགས་རང་ལ་སྙན་འཇེབས་
ཚིག་སྦྱོར་གྱི་རྩལ་ལ་རབ་ཏུ་མཁས་པའི་སྐྱེས་བུ་དགུང་སྔོན་དབྱིངས་སུ་བཏབ་
པའི་སྐར་ཚོགས་བཞིན་བགྲང་གིས་མི་བཟོད་ལ། རྩོམ་རིག་ལོ་རྒྱུས་ཀྱི་རྩིབས་
སྟོང་མདུན་ནས་མདུན་དུ་འཁོར་བའི་ཤུལ་ལམ་རིང་མོར་ཕྱི་མིག་ཅིག་འཕངས་
ན། དུས་རབས་སོ་སོར་དྲིན་དབང་རྣམས་ཀྱིས་སྙན་པའི་ཚིག་སྦྱོར་གྱིས་སྤྲས་
116



དགེ་འདུན་ཆོས་འཕེལ་གྱི་སྙན་རྩོམ་གྱི་རྣམ་བཤད།
པའི་གླེགས་བམ་བྲག་རི་ལྟར་བརྩིགས་ཡོད་པས་ཕྱི་རབས་སྙིང་ཁུང་རུས་པའི་
གཏིང་ནས་དགའ་བ་དང་སྤོབས་པ་སྐྱེས་པའི་གཞིར་གྱུར་གཤིས། མེས་པོ་་་་་
བཀའ་དྲིན་ཅན་གྱི་ཕྱག་རྗེས་ནི་ཕ་བཟང་པོས་བུ་ལ་བཞག་པའི་རྒྱུ་ནོར་ཡིན་པ་
ང་ཚོས་ཅི་ནས་ཀྱང་རྟོགས་གལ་ཆེ། ཁ་ཅིག་ན་རེ། སྲོལ་རྒྱུན་ཚིགས་བཅད་རྩོམ་
ལུགས་ཀྱིས་ཚན་ཚན་རིག་པ་ཆེས་དར་བའི་དེང་གི་ཆར་མི་དམངས་ལ་ཕན་་་་་
ཡོན་འདོན་མི་ཐུབ་པས་སྙིགས་དོར་བཅུད་ལེན་བྱེད་དོ་སྐད། ཚུལ་འདི་སྤྱི་་་་་
ཕྱོགས་ནས་དམིགས་ན་འགྲིག་འགྲིག་ལྟར་དུ་སྣང་སྟེ། དུས་རབས་ཀྱི་ཆ་དང་མི་
མཐུན་པའི་ལྟ་བ་དང་སྣང་ཚུལ་སྒོས་སུ་གཞུང་ལུགས་སུ་གྱུར་བའི་རིག་གཞུང་
བསྒྱུར་བཅོས་དང་དག་ཐེར། ཡང་ན་འདོར་དགོས་པ་ནི་རྩོད་སྒྲུབ་དངོས་གཙོ་
སྨྲ་བའི་ལུགས་དང་། སྲོལ་རྒྱུན་རིག་གནས་རྒྱུན་འཛིན་བྱེད་ཐབས་ལ་སྙིགས་
དོར་བཅུད་ལེན་བྱེད་རྒྱུ་ཚན་རིག་དང་མཐུན་པའི་ལྟ་བ་ཡིན། སློབ་དཔོན་རིན་
པོ་ཆེ་དོར་ཞི་ནས་ཀྱང་། གཞུང་ལུགས་འཆིང་ཞགས་མ་ཡིན་སྒྲོན་མེ་ཡིན། ཞེས་
དང་། མིས་བཟོས་པའི་རིགས་པའི་གཞུང་ལུགས་གང་ཡིན་ཡང་། དངོས་པོའི་
ཆོས་ཉིད་ཀྱི་རྣམ་བཞག་སྟོན་པ་ཡིན་ལ། དངོས་པོ་གང་ཡང་བརྟན་པ་མི་་་་་
འགྱུར་བའི་རྟག་པ་ཞིག་མིན་པར་དུས་སྐད་ཅིག་ཀྱང་མི་སྡོད་པར་འཕོས་་་་་
འགྱུར་བྱེད་ཀྱིན་ཡོད་པ་ཞིག་ཡིན་པས། གཞུང་ལུགས་ཀྱི་རྣམ་བཞག་མཐའ་་་་
དག་བརྟན་པ་མ་འགྱུར་བའི་བདེན་དོན་དུ་འཛིན་ག་ལ་རུང་། ཞེས་དགོངས་པ་
ཤིན་ཏུ་ཟབ་བའི་ལེགས་བཤད་གནང་འདུག་པ་ལྟར་ཡིན་མོད། འོན་ཏེ་རིག་
གནས་གང་ཞིག་ཡིན་རུང་དེ་ལ་གཞན་ནས་ཚབ་བྱེད་མི་ཐུབ་པའི་ཁྱད་ཆོས་་་་
དང་རིན་ཐང་ཡོད་པ་བློ་མིག་ལྡོང་སྟེ། སྙིགས་དོར་བཅུད་ལེན་སྔོན་དུ་སྙིགས་རོ་
གང་དང་སྙིང་བཅུད་གང་ཡིན་པ་ངོས་འཛིན་རྣམ་དག་མེད་ཐོག དེང་སང་་་་་
117



དགེ་འདུན་ཆོས་འཕེལ།
གཞན་གྱི་རིག་གཞུང་ཀུན་ཚད་མར་སྙམ་སྟེ། རང་གི་སྲོལ་རྒྱུན་རིག་པ་ལ་གཞལ་
བར་བྱེད། དེ་དང་མཐུན་པ་བྱུང་ཚེ་སྙིང་བཅུད་དང་མི་མཐུན་པ་བྱུང་ཚེ་སྙིགས་
རོར་བརྩིས། དེ་ལྟར་གནས་ལུགས་དང་མཐུན་པའི་ལམ་ལ་གོལ་ན་དོན་དམ་དུ་
བོད་ཀྱི་རིག་གནས་རྒྱུན་འཛིན་དང་གོང་སྤེལ་གྱི་གཤེད་དུ་འགྲོ་ཉེན་ཆེ། དེང་
དུས་ཕྱི་གླིང་དུ་མཚན་ཉིད་ཀྱི་བ་དན་མངོན་པར་མཐོ་བའི་དབྱི་ཏ་ལིའི་མཚན་
ཉིད་སྨྲ་དབང་བེ་ཁི་ཡིས། མི་རིགས་གང་ཡིན་ཡང་རང་ལ་ཐུན་མིན་གྱི་རིག་་་་
གནས་ཡོད། རིག་གནས་དེ་དག་གི་འབྱུང་ཁུངས་ཀྱང་གཅིག་ཡིན་པའི་ངེས་པ་
མེད། མི་རིགས་ཤིག་གིས་རང་གི་རིག་གནས་ཚད་གཞིས་མི་རིགས་གཞན་ཞིག་
གི་རིག་གནས་རིན་ཐང་འཇལ་བ་ནི་གནས་ལུགས་དང་མཐུན་པ་ཞིག་གཏན་
ནས་མིན། ཞེས་གསུངས་པ་ལས་གོ་བ་སྐྱེད་རྒྱུ་ཆེན་པོ་ཡོད། སྔོན་བྱོན་དྲིན་་་་་
དབང་རྣམས་ཀྱིས་བརྗོད་བྱ་ཆེས་ཟབ་པ་དོན་དམ་དུ་ཤར་ཕྱོགས་ཤེས་རིག་གི་
སྙིང་བཅུད་ནང་རིག་པ་ལྟ་བུ་སྙན་ཞིང་གོ་བདེ་བའི་ངང་ནས་ཚིགས་བཅད་དུ་
ཅི་དགར་དྲངས་ཏེ་སྤེལ་ཐུབ་ན། རྒྱུན་ལྡན་འཚོ་བའི་ཁྲོད་དུ་བྱུང་བའི་དགའ་སྐྱོ་
ཆགས་སྡང༌། དད་འདུན་མོས་གུས་ལྟ་བུ་སྲོལ་རྒྱུན་སྙན་ཚིག་སྦྱོར་ལུགས་ཀྱིས་
འདྲེན་མི་ནུས་པ་ག་ལ་སྲིད། འོན་ཀྱང་འདྲེན་མི་འདྲེན་ཕྱི་རབས་པ་དག་ལ་་་
རག་ལས་ཏེ། སྔོན་གྱི་སྙན་རྩོམ་ཕལ་མོ་ཆེ་ནང་ཆོས་ཀྱི་ལྟ་བ་ལས་རྒྱུན་གོམས་་་
འཚོ་བའི་ཤེས་བྱ། སྤྱི་ཚོགས་ཀྱི་ཁོར་ཡུག ལོ་རྒྱུས་ཀྱི་འཕོས་འགྱུར་སོགས་བརྗོད་
མེད་ཅེས་སྔོན་བྱོན་མཁས་པ་ལ་དམའ་འབེབས་སམ་འཁང་ར་བྱེད་དོན་མེད་ལ།
དེ་རྒྱུ་མཚན་དུ་བཀོད་དེ་སྲོལ་རྒྱུན་ཚིགས་བཅད་སྦྱོར་ལུགས་གད་སྙིགས་ཁྲོད་
དུ་འཕེན་དོན་དེ་བས་མེད། རྩོམ་གྱི་སྦྱོར་ལུགས་དེ་དག་བཀོལ་ཏེ། རང་ཅག་་་
རྣམས་ཀྱིས་འཚོ་བའི་རོ་བཅུད་བརྟས་པའི་སྙན་རྩོམ་སྙན་ལ་མཆི་མ་འཆོར་བ།
118



དགེ་འདུན་ཆོས་འཕེལ་གྱི་སྙན་རྩོམ་གྱི་རྣམ་བཤད།
མཚར་ལ་དོན་དང་ལྡན་པ། འཛམ་གླིང་སྤྱི་འགྲོས་ལ་བསྟུན་བའི་སྙན་ཚིག་སྔོན་
བྱོན་མཁས་པ་ལ་འགྲན་བཞིན་གང་མང་བརྩམས་ཆོག་པས་སོ། །
སྙན་ཚིག་ཐད་ཀྱི་རིགས་གཞུང་ལ་མཚོན་ན། དགེ་མཚན་འོད་སྣང་ནམ་
ཡང་ཉམས་པ་མེད་པའི་སྙན་གཞུང་མེ་ལོང་མ་སོགས་སྲོལ་རྒྱུན་སྙན་གཞུང་ཁོ་
ན་ཙམ་གྱིས་དུས་རབས་གསར་བའི་སྙན་གཞུང་གི་ཚབ་བྱེད་མི་ཐུབ་ལ། རིག་པ་
གང་ཡིན་ཡང་འགྲོ་བ་མིའི་བློ་གྲོས་ཀྱི་སྒོ་མོ་ཇེ་ཆེར་ཕྱེ་བ་ནང་བཞིན་མ་ལག་གི་
དབྱེ་འབྱེད་ཇེ་ཞིབ་ཇེ་ཕྲ། མ་རྟོགས་ལོག་རྟོག་ཏུ་འཕྱན་པའི་མུན་ནག་ཇེ་ཆུང་
ཇེ་ཉུང་། དངོས་པོའི་གནས་ལུགས་དང་ཐག་ཇེ་ཉེ་ཇེ་ཉེ་འགྲོ་བའི་སྒོ་ནས་འགྲོ་
བ་མི་རིགས་ཚུར་ལ་ཞབས་འདེགས་ཞུ་དགོས་པ་ཡིན། རྩོམ་རིག་གཞུང་ལུགས་
ལས་རྩོམ་གཤིས་འདི་ཆེས་གལ་ཆེ་བར་སྣང་སྟེ། རྩོམ་པ་པོ་ཞིག་ལ་མཚོན་ན།
ཐུན་མིན་གྱི་རྩོམ་གཤིས་ཆགས་ཡོད་མེད་ནི་གང་དེའི་རྩོམ་གྱི་བྱང་ཚད་མཐོན་
པོར་སླེབས་ཐུབ་ཡོད་མེད་ཀྱི་ཚད་གཞི་རེད། སྔོན་བྱོན་བོད་ཀྱི་སྙན་ངག་པ་ལ་
མཚོན་ན། ཤོང་སྟོན། མཁས་གྲུབ་རྗེ། རྒྱལ་མཆོག་ལྔ་བ། བོད་མཁས། ཞང་ཞུང་
བ་ཆོས་གྲགས། རྡོ་སྦིས་དགེ་བཤེས་ཚང་ལྟ་བུ་རྩོམ་ཁ་དམ་ཞིང་བརྗིད་པའི་་་་་
ཉམས་ཆེས་ཕྱུག་པའི་ལུགས་དང་། རྗེ་མི་ལ། ས་པཎ། ཀུན་མཁྱེན་ཀློང་ཆེན། རྗེ་
ཙོང་ཁ་བ། འཇུ་མི་ཕམ། དགེ་འདུན་ཆོས་འཕེལ་ལྟ་བུ་རྩོམ་ཁ་ལྷོད་ཅིང་སྙན་
པའི་ཉམས་ཆེས་ཕྱུག་པའི་རིགས་གཉིས་དགར་རྒྱུ་ཡོད། དགར་ཚུལ་འདི་ཉིད་
ཀྱང་སྤྱིར་བཏང་དུ་དམིགས་པ་ཡིན་པས་འདི་ཡིན་ན་དེ་མིན་པར་མི་འགྲོ་སྟེ། །
སྙན་ཚིག་གི་རོ་མྱོང་བ་ལ་སོ་སོའི་ཁམས་དང་རྣམ་དཔྱོད་ཀྱི་འཆར་ལུགས་སྒོས་
སུ་མཛེས་དཔྱོད་ཀྱི་ལྟ་བ་སྟེ་མཐོང་སྣང་མི་འདྲ་བས་མཐའ་གཅིག་ཏུ་ངེས་པ་ག་
ལ་ཡོད། བྱང་ཆུབ་སེམས་འགྲེལ་དུ། ཕྱི་རོལ་དོན་ནི་གཅིག་ལ་ཡང༌། །ཤེས་པ་ཐ་
119



------
----
དགེ་འདུན་ཆོས་འཕེལ།
དད་རབ་འཇུག་སྟེ། །ཡིད་འོང་གཟུགས་ནི་གང་ཡིན་པ། །དེ་ཉིད་གཞན་ལ་་་་་་
གཞན་དུ་སྣང་། །ཞེས་གསུངས་པ་བཞིན་ཡིན་ནོ། ། །
སྐབས་འདིར་སྨྱུག་ཐོགས་པས་སྲོལ་རྒྱུན་སྙན་གཞུང་ནང་གི་རྩོམ་གཤིས་
སྐོར་གྱི་དགོངས་པ་རྒྱབ་རྟེན་གྱི་གཞིར་བྱེད། དེང་རབས་རྩོམ་རིག་གཞུང་་་་
ལུགས་ནང་གི་རིགས་པ་གསར་བས་ཟུར་བརྒྱན་ཏེ། སྙན་ངག་སྨྲ་བའི་ཁྲོད་སྒྲ་
དོན་གཉིས་ཀྱི་ཐད་ནས་རྩོམ་གྱི་གཤིས་ཁ་མངོན་པར་གསལ་བའི་མཁས་དབང་
དགེ་འདུན་ཆོས་འཕེལ་གྱི་རྩོམ་གཤིས་བརྗོད་པ་ལ་གསུམ། སྤྱིའི་རྩོམ་གཤིས། བྱེ་
བྲག་དགེ་ཆོས་ཀྱི་རྩོམ་གཤིས། མཇུག་བསྡུ་བའོ། ། །
དང་པོ། སྙན་གཞུང་མེ་ལོང་མ་ལས། ཉམས་དང་འགྱུར་བ་དག་གིས་་་་་
གཏམས། །ཞེས་དང་། རྣམ་བཀྲ་ལམ་ལྡན་ཚིག་རྣམས་ཀྱིས། །ཞེས་དང་། ཕན་
ཚུན་དབྱེ་བ་ཕྲ་མོ་ཅན། །ཚིག་གི་ལམ་ནི་དུ་མ་ཡོད། །དེ་ལ་བི་དགྷ་དང་ནི། །གོ་
ཊའི་ཁྱད་པར་གསལ་བོར་བརྗོད། །ཅེས་པ་སོགས་ཉམས་དང་འགྱུར་བ། རྒྱ་གར་
ཤར་ལྷོ་གཉིས་ཀྱི་རྩོམ་སྦྱོར་ལུགས་མི་འདྲ་བའི་ཆ་ནས་རྩོམ་གཤིས་སྐོར་མདོར་
བསྡུས་སུ་བསྟན་ཡོད་མོད། འོན་ཏེ་རྩོམ་གཤིས་ཞེས་པའི་བརྡ་ཆད་དངོས་སུ་་་
བསྟན་མེད། བརྡ་ཆད་འདི་ཀོ་ཕྱིས་སུ་བྱུང་བར་མངོན། རྩོམ་གཤིས་ནི་གལ་་་་་
འགངས་ཆེ་ལ་རྙོག་འཛིང་ཅན་གྱི་གནད་དོན་ཞིག་ཡིན་ཏེ། དེང་གི་རིག་སྨྲ་ཁྲོད་
རྩོམ་གཤིས་ཀྱི་མཚན་ཉིད་འཇོག་སྐབས་ལ་ལས་རྗོད་བྱེད་ཚིག་གི་ཕྱོགས་ལ་་་་
ཡིད་གཞོལ། ལ་ལས་བརྗོད་བྱ་དོན་གྱི་ཆ་ལ་དགོངས་པ་གཏད། འགའ་ཤས་་་་་
ཚིག་དོན་གཉིས་ཀྱི་ཆ་ནས་གནས་ལུགས་སྨྲ། གོང་མེ་ལོང་མའི་དངོས་བསྟན་གྱི་
ཚིག་ཙམ་ལ་དཔྱད་ན། ལེའུ་དང་པོ་ཤར་ལྷོ་ཐུན་མིན་རྒྱན་བཅུ་ནི་ཡི་གེའི་་་་
འཇམ་རྩུབ་བམ་ལྕི་ཡང་། ཚིག་དོན་གྲགས་ཆེ་མིན། སྒྲ་གདངས་སྙན་མིན། རྗོད་
120



དགེ་འདུན་ཆོས་འཕེལ་གྱི་སྙན་རྩོམ་གྱི་རྣམ་བཤད།
ཚིག་གསལ་ཁ་གཏོད་མིན། ཚིག་འབྲུ་བསྡུས་ཡོད་མེད་སོགས་ཀྱི་ཆ་ནས་བརྗོད་
པ་ལགས་པས། རྗོད་བྱེད་ཚིག་གི་ཆ་ནས་རྩོམ་གཤིས་འཆད་པའི་ལུགས་སུ་སྣང་
མོད། སྙན་གཞུང་མེ་ལོང་མ་གངས་རིའི་ཁྲོད་དུ་འཆད་ཉན་གྱི་དབུ་ཚུགས་པ་
ནས་བཟུང་། རྒྱ་མཚོ་ཆེན་པོའི་ཀློང་བརྡོལ་བ་ལྟར་བྱོན་བའི་མཁས་དབང་་་་་
རྣམས་ཀྱི་སྙན་རྩོམ་ལ་བརྟགས་ན། རྩོམ་གཤིས་ནི་རྗོད་བྱེད་ཚིག་གམ་བརྗོད་བྱ་
དོན་གྱི་ཉམས་གཉིས་ལྡན་ལས་གྲུབ་པའི་ངེས་ཤེས་སྐྱེད་ཐུབ་སྟེ། རྗེ་རིན་པོ་ཆེའི་
ལམ་གཙོ་རྣམ་གསུམ་ལས། ཤུགས་དྲག་ཆུ་བོ་བཞི་ཡི་རྒྱུན་གྱིས་ཁྱེར། །བཟློག་་་་
དཀའ་ལས་ཀྱི་འཚང་བ་དམ་པོས་བསྡམས། །བདག་འཛིན་ལྕགས་ཀྱི་དྲ་བའི་
སྦུབས་སུ་ཚད། །མ་རིག་མུན་པའི་སྨག་ཆེན་ཀུན་ནས་འཐིབས། །མུ་མེད་སྲིད་
པར་སྐྱེ་ཞིང་སྐྱེ་བ་རུ། །སྡུག་བསྔལ་གསུམ་གྱིས་རྒྱུན་ཆད་མེད་པར་མནར། །
གནས་སྐབས་འདི་འདྲར་གྱུར་བའི་མ་རྣམས་ཀྱི། །ངང་ཚུལ་བསམ་ནས་སེམས་
མཆོག་བསྐྱེད་པར་མཛོད། །ཅེས་པ་ལྟ་བུ་སྒྲའི་འཇམ་རྩུབ། ཚིག་གི་བསྡེབ་་་་་
ལུགས་ཧ་ཅང་ལེགས་པས་ངག་སྒོར་འབད་མེད་ལྷུན་གྲུབ་ཏུ་ཡོང་བ་དང་། དོན་
གྱི་ཉམས་ནས་ཀྱང་ངག་ཏུ་བཀླགས་ཚེ་བརྗོད་དོན་མོག་མོག་པོར་མ་གྱུར་བ་་་
ཡིད་ཀྱི་མེ་ལོང་ངོས་སུ་གསལ་ལེར་ཤར་ཐུབ་པ་ནི་སྒྲ་དོན་ཟུང་གི་སྒྱུ་རྩལ་ལས་
གྲུབ་པ་ཡིན། གཞན་ཡང་རྡོ་སྦིས་དགེ་བཤེས་ཀྱི་སྙན་ཚིག་སྟེ། ཤེས་པས་གཞལ་
བྱའི་ཕ་མཐར་འགྲིམ། །རབ་འབྱམས་གཞུང་མང་ཐང་མར་བརྡལ། །རྒྱ་ཆེན་ལུང་
རིགས་ཐོག་སེར་འབེབས། །མཚོ་སྐྱེས་འདབ་སྟོང་ལྡན་པའི་དཔེ། །ཞེས་པ་ལྟ་བུ་
སྒྲའི་ཉམས་དང་དོན་གྱི་ཉམས་ཆེས་བརྗིད་པོར་སོང་བའི་སྒོ་ནས་རྩོམ་གཤིས་
སུ་ཆགས་པ་སུ་ཡིས་བསྙོན། དེས་ན་རྩོམ་གཤིས་ཞེས་པ་ནི་རྩོམ་པ་པོ་གང་ཞིག་
གི་རྩོམ་རིགས་གསར་རྩོམ་ཁྲོད་སྒྲ་དོན་གཉིས་ཐད་ནས་བྱུང་བའི་ཐུན་མོང་མ་
121



དགེ་འདུན་ཆོས་འཕེལ།
ཡིན་པའི་སྒྱུ་རྩལ་གྱི་ཉམས་ལ་ཟེར་བར་འདོད་དོ། །གོ་བ་འདིས་མེ་ལོང་མ་ལ་
ཁ་ཕྱིར་ཕྱོགས་ཏེ་དཔྱད་ན། མེ་ལོང་མ་འདི་སྒྲ་དོན་གཉིས་ཕྱོགས་ནས་རྩོམ་་་་་
གཤིས་འཆད་པའི་ལུགས་སུ་གྲུབ། ལེའུ་དང་པོ་ཐུན་མིན་གྱི་རྒྱན་དང་ལེའུ་་་་
མཐའ་མ་སྒྲ་རྒྱན་གྱིས་ཚིག་གི་ཉམས་ཇི་ལྟར་འདོན་ཚུལ་བསྟན་པ་དང༌། དོན་
རྒྱན་སོ་ལྔས་དོན་གྱི་ཉམས་ཇི་ལྟར་འདོན་ཚུལ་བསྟན་པ་ཡིན། གནད་འདི་་་་་
འཁྲོལ་ཚེ་ཐུན་མིན་རྒྱན་གྱི་མཛེས་པའི་ཡོད་ཏན་དང་དོན་རྒྱན་ནང་གི་ཕུལ་་་
བྱུང་རྒྱུན། སྦྱར་བའི་ཡོན་ཏན་དང་སྦྱར་བའི་རྒྱན། ཏིང་ངེ་འཛིན་དང་བསྡུས་
བརྗོད་རྒྱན་སོགས་ཟློས་སྐྱོན་དུ་མ་སོང་བར་ཚིག་དོན་གྱི་ཉམས་འདོན་ཚུལ་གྱི་
ཆ་ནས་བསྟན་པ་ཡིན་པ་གོ་བ་གཏིང་ནས་ལེན་ཐུབ་བོ། ། །
སྐྱེས་ཐོབ་ཀྱི་ཤེས་རབ་དང་སྦྱངས་སྟོབས་ཀྱི་བརྩོན་འགྲུས་ཀྱི་གཤོག་ཟུང་
ལ་བརྟེན་ཞིང་གོང་ཞུས་མེ་ལོང་མའི་ལེའུ་ཐོག་མཐའ་བར་གསུམ་དུ་ཅི་དགར་
བསྐྱོད་ཐུབ་ན། རྩོམ་པ་པོ་སུ་ཡིན་ཡང་རུང་རྩོམ་གཤིས་རང་མཚན་པ་ཞིག་་་་་
ཆགས་ཐུབ། རྩོམ་གཤིས་རང་མཚན་པ་ཞིག་ཆགས་ཡོད་ན་གཟོད་རྩོམ་པ་པོ་་་
ཚད་ལྡན་གྱི་གྲས་སུ་ཚུད། རྩོམ་པ་པོ་ཞིག་ལ་ཐུན་མིན་གྱི་རྩོམ་གཤིས་ཆགས་ཚེ་
རྩོམ་ལ་རང་མིང་མ་བཀོད་རུང་ཆ་རྒྱུས་ཡོད་པའི་ཀློག་པ་པོས་སུས་བརྩམས་པ་
ཤེས་ཐུབ། དཔེར་ན། ཟླ་བ་བཟང་པོས་ཟིན་བྲིས་སུ་བཏབ་པའི་ཀླུ་སྒྲུབ་དགོངས་
རྒྱན་གྱི་མཆོད་བརྗོད་དུ། བདུད་ཀྱི་མཚོན་ཆ་རྩུབ་མོ་དག་ལ་འཇམ་མཉེན་མེ་
ཏོག་ལན་དུ་སྦྱིན། །ལྷས་བྱིན་ཁྲོས་པའི་སྐྱོགས་རྡོ་འཕངས་ཚེ་མི་སྨྲའི་བརྟུལ་་་་་
ཞུགས་དང་དུ་བླངས། །རང་གི་དགྲ་ལ་སྡང་མིག་ཙམ་ཡང་བལྟ་བར་མི་ནུས་་་་་
ཤཱཀྱའི་སྲས། །འཇིགས་རུང་འཁོར་བའི་དགྲ་ཆེན་སྐྱོབས་པའི་གྲོགས་སུ་ཤེས་་་་
ལྡན་སུ་ཡིས་བཀུར། །ཞེས་པའི་ཤོ་ལོ་ཀ་འདིའི་སྒྲ་དོན་གཉིས་ཀྱི་ཉམས་ནི་དགེ་
122



དགེ་འདུན་ཆོས་འཕེལ་གྱི་སྙན་རྩོམ་གྱི་རྣམ་བཤད།
འདུན་ཆོས་འཕེལ་ཚང་གི་རྩོམ་གཤིས་སུ་སོང་ཡོད་སྟབས་ཁོང་གི་རྩོམ་ཡིན་་་་་
ནམ་སྙམ། ཕྱིས་སུ་ཁོ་བོས་རཀ་ར་སྤྲུལ་སྐུས་བྲིས་པའི་དགེ་ཆོས་རྣམ་ཐར་མཇལ་
སྐབས་དགེ་ཆོས་ཀྱི་རྩོམ་ཡིན་པ་ཁོ་ཐག་ཆོད་དེ། རྣམ་ཐར་ལས། ཉིན་གཅིག་་་་
ཕེབས་ཏེ་ད་ལྟའི་ཀླུ་སྒྲུབ་དགོངས་རྒྱན་གྱི་མཆོད་བརྗོད། བདུད་ཀྱི་མཚོན་ཆ་
རྩུབ་མོ་དག་ལ་འཇམ་མཉེན་མེ་ཏོག་ལན་དུ་སྦྱིན་སོགས་གསུངས་ནས། ཁ་སང་
དགོང་མོ་ཅིག་ང་ར་ཏོག་ཙམ་བཟི་སྐབས་ཁོང་ཚོ་ཁ་ཤས་ནས་རྩོམ་ཞིག་རྒྱོབས་
ཟེར་པས། ངས་འདི་འདྲ་ཞིག་བྲིས་པ་ཡིན། རྗེས་སུ་བལྟ་དུས་སྙིང་རྗེ་བོ་བྱུང་
འདུག ཁྱོད་རང་ལ་ངས་བྲི་དགོས་ཟེར་བའི་ཆོས་རྒྱལ་སྲོང་བཙན་གྱི་ཟློས་གར་
ནང་དུ་འདི་བཀོད་ཅེས་གསུངས། ཞེས་བྱུང་། དེས་ན་རྩོམ་པ་པོའི་མཚན་མ་་་་
བཀོད་རུང་དེའི་རྩོམ་ཡིན་པ་ཤེས་ཐུབ་པ་ནི་རྩོམ་པ་པོ་ལ་རྩོམ་གཤིས་རང་་་་
མཚན་པ་ཞིག་ཆགས་ཡོད་པའི་འབྲས་རྟགས་ཡང་དག་ཡིན་ནོ། ། །
གཉིས་པ་བྱེ་བྲག་དགེ་ཆོས་ཀྱི་རྩོམ་གཤིས་ལ་གཉིས། རྩོམ་གཤིས་ཆགས་
པའི་རྒྱུ་རྐྱེན། རྩོམ་གཤིས་དངོས། །
དང་པོ། རྒྱ་ནག་གི་རྩོམ་རིག་སྨྲ་དབང་ལིའུ་ཤེ་ཡིས(NJ #a）རྩོམ་གཤིས་ནི་
སྐྱེས་ཐོབ་ཀྱི་ཤེས་རབ་དང་ཕྱིས་ཀྱི་སྦྱངས་སྟོབས་ལས་བྱུང་། ཞེས་གསུངས་པ་
བཞིན་རྩོམ་པ་པོ་ཞིག་ལ་རྩོམ་གཤིས་མངོན་གསལ་ཞིག་ཆགས་དགོས་ན། ནང་
གི་རྒྱུ་དང་ཕྱིའི་རྐྱེན་ལ་བརྟེན་དགོས། ནང་གི་རྒྱུ་ནི་སྐྱེས་ཐོབ་ཀྱི་ཤེས་རབ་དང་
ལྷན་སྐྱེས་ཀྱི་གཤིས་རྒྱུད། སྒྱུ་རྩལ་གྱི་མྱོང་གོམས། རང་རྐྱར་འཕེར་བའི་བསམ་བློ་
བཅས་ལས་གྲུབ། ཕྱིའི་རྐྱེན་ནི་མང་ཐོས་གཞུང་ལུགས་ཀྱི་གོ་བ། སྲོལ་རྒྱུན་རིག་
པའི་སྦྱངས་སྟོབས། འཚོ་བ་བསྐྱལ་བའི་ཉམས་མྱོང་། སྤྱི་ཚོགས་དང་དུས་རབས་
ཀྱི་ཁོར་ཡུག་བཅས་ལས་གྲུབ། མེ་ལོང་མ་ལས་ཀྱང་། རང་བཞིན་གྱིས་གྲུབ་་་་་
123



དགེ་འདུན་ཆོས་འཕེལ།
སྤོབས་པ་དང་། །མང་དུ་ཐོས་པ་དྲི་མེད་དང་། །མངོན་པར་སྦྱོར་བ་མི་དམན་པ། །
སྙན་ངག་ཕུན་སུམ་ཚོགས་པའི་རྒྱུ། །ཞེས་གསུངས་པས། གོང་ཞུས་ཀྱི་རྒྱུ་རྐྱེན་
གཉིས་ལས་སྐྱེས་ཐོབ་ཀྱི་ཤེས་རབ་ནི་གཙོ་བོ་ཡིན་པ་བསྟན་ཡོད། དེ་ཡང་ཡིན་ཏེ།
ལ་ལར་གཞུང་ལུགས་ཐད་ཀྱི་སྦྱངས་བ་ཆེ་ལ་མཁྱེན་སྤྱན་ཡངས་རུང་རྩོམ་དེ་་་་
འདྲ་མི་ཡོང་བ་དང་། ལ་ལར་གཞུང་ལུགས་ཐད་ཀྱི་གོ་བ་ཆེར་མེད་མོད་སྙན་
འཇེབས་ཀྱི་རྩོམ་ཡོང་བ་ཡོད་པས་སོ། །དགེ་ཆོས་རང་གི་ཞལ་ལས། རྩོམ་པའི་
ཡོན་ཏན་དངོས་དེ་ནི་རང་གི་སྔ་མའི་བག་ཆགས་དང་རྩོམ་པ་པོའི་གཤིས་་་་་
ལུགས་ལ་རག་ལས་པ་ཞིག་མ་གཏོགས། སུམ་རྟགས་ཤེས་ཙམ་དང༌། བཤེས་་་་
སྤྲིངས་སློབ་སྤྲིངས་འདྲ་འཁྲིད། མིང་གི་མངོན་བརྗོད་ཆ་ཚང་བློ་འཛིན་བྱས་ཏེ།
སྙན་ངག་ལེའུ་གསུམ་ཆར་འཁྲིད་ན་ཡང་། མཐོང་ཐོས་དང་རང་གི་གཤིས་ལ་
མེད་ན། ཇི་ལྟར་བྱས་རུང་། ཚིགས་བཅད་རྐང་པ་འགྲིག་ཙམ་ནི་ལོས་ཡོང་།
འོན་ཀྱང་སྙན་ངག་ལ་དགོས་རྒྱུའི་རྣམ་འགྱུར་རམ་བྲོ་བ་དེ་འདོན་ཐུབ་པ་ཞིག་
མི་ཡོང་བར་འདུག་ཅེས་གསལ་པོ་བཤད་ཡོད། འདིར་སྐབས་བབ་ཀྱི་གླེང་བྱ་་་
དགེ་ཆོས་ཉིད་ལ་མཚོན་ན། ཆུང་བྱིས་པའི་དུས་འབྲི་ཀློག་གི་སྐབས་ནས་གྲྭ་ས་
རིམ་པར་གཞུང་པོད་ལྔ་གསན་སྐབས་བར་དུ་ཉིད་ཀྱི་རྣམ་དཔྱོད་ཀྱི་ཤེས་རབ་
འདི་བླ་སློབ་ཀུན་ཡིད་སྨོན་འཆོར་བའི་གནས་སུ་ཡོད། ཕྱི་རབས་པས་མཁས་་་
དབང་གང་གི་ཐུན་མོང་རིག་གནས་ཐད་ཀྱི་བརྩམས་ཆོས་དང་སྒོས་སུ་ནང་་་་
རིག་ཐད་ཀྱི་གསུང་ལ་དཔྱད་ན་ཁོང་གི་མཁྱེན་དཔྱོད་ཀྱི་བློ་གྲོས་ཇི་བཞིན་་་་་
གཞལ་ཐུབ་སྟེ། དཔེར་ན། ཡང་དག་རིགས་པ་ངེས་དོན་ལུང་ལས་རྙེད། །དྲང་
ངེས་ཁྱད་པར་དྲི་མེད་རིགས་པས་འབྱེད། །རིགས་པས་ཤེས་ན་ངེས་དོན་ཅི་ལ་
འཚོལ། །རིགས་པས་མ་ཤེས་ངེས་དོན་ག་ལ་རྙེད། །ཅེས་དང་། རྗེས་དཔག་ཚད་
，
1 24



དགེ་འདུན་ཆོས་འཕེལ་གྱི་སྙན་རྩོམ་གྱི་རྣམ་བཤད།
མ་མངོན་སུམ་བློ་ལས་སྐྱེས། །མངོན་སུམ་བདེན་རྫུན་རྗེས་སུ་དཔག་པས་དཔྱད།།
ཅེས་པ་ལྟ་བུ་སྐྱེས་ཐོབ་ཀྱི་རྣམ་དཔྱོད་དང་སྦྱངས་ཐོབ་ཀྱི་གོ་བ། ཚིག་གི་བསྡེབ་
ལེགས་པར་སྦྱར་བའི་སྒྱུ་རྩལ་ལས་གྲུབ་པའོ། །རྩོམ་གཤིས་ཆགས་པའི་ཕྱིའི་རྐྱེན་
ལས་ རྩོམ་པ་པོ་ལ་སློབ་གསོ་ཐེབས་པའི་ཕྱི་རྐྱེན་ཏེ། དགེ་རྒན་དང་གྲུབ་མཐའ།
གཞུང་ལུགས་སམ་སྦྱངས་གཞི་ཤིན་ཏུ་གལ་ཆེ་བར་སྣང་། དགེ་ཆོས་ཀྱི་རྩོམ་ལ་
ཚིག་སྦྱོར་སྙན་ཞིང་གོ་སླ་བའི་ཁྱད་ཆོས་ལྡན་པ་ནི། ཁོང་ཆུང་དུས་ཀྱི་སློབ་་་་་
གསོའི་ཁོར་ཡུག་དང་འབྲེལ་བ་ཆེ། དགེ་ཆོས་ཉིད་ཀྱི་ཞལ་ནས། ངའི་དགེ་རྒན་
མཁན་ཆེན(མཁན་ཆེན་དགེ་འདུན་རྒྱ་མཚོ》ལ། སྙན་ངག་འཁྲིད་སྲོལ་གཞན་
དང་མི་འདྲ་བ་ཞིག་ཡོད། དེ་ནི་དབྱར་ཁ་སྤྲོ་སངས་དང་སྐུ་འཆམ་སོགས་ལ་་་་་
ཕེབས་སྐབས། དགེ་འདུན་ཆོས་འཕེལ་ལྟོས་དང་། ནམ་མཁའི་གླང་པོ་འདི་ཚོ་
ཆུ་ཁུར་གྱིས་ངལ་ནས། དལ་པོ་མ་གཏོགས་ལྷ་ལམ་དུ་འགྲོ་མི་ཐུབ་པར་འདུག་
ཅེས་སོགས་དངོས་མིང་ནས་མི་གསུངས་བར། ཆུ་དང་ཤིང་། མེ་ཏོག་རི་བོ་་་་་
སོགས་མིང་གི་རྣམ་གྲངས་ནས་དལ་འགྲོ་དང༌། རྐང་འཐུང་། ཆུ་སྐྱེས། ས་འཛིན་
སོགས་སོ་སོའི་བྱེད་ལས་དང་སྦྱར་ནས་གསུངས་དུས། ཐོག་མར་དགོད་བྲོ་བ་
ཞིག་དང་། སེམས་ལ་མི་བདེ་བ་ཞིག་ཡོང་བགྱི་ཡོད་ཀྱང་། རྗེས་སུ་དཔྱད་སྐབས་
མཁན་ཆེན་གྱི་ཐབས་དེ་སྙན་ངག་འཁྲིད་སྐབས་ངེས་པར་མཁོ་ངེས་ཞིག་རེད་
འདུག དེ་རིང་གང་འཁྲིད་པ་དེའི་རྒྱན་དང་། དེ་གའི་ཐད་ཀྱི་ཁྱད་གཞི་ཁྱད་་་་
ཆོས་སྦྱོར་ཚུལ་སོགས་ཞིབ་ཅིང་ཕྲ་བ་འཁྲིད་པ་གནང་ནས། དབྱར་ཁ་ནམ་དུས་
སྐྱིད་སྐབས། དེ་རིང་གང་འཁྲིད་པ་དེ་གའི་ཐད་ཀྱི་དཔེ་ཆ་ཨམ་ཕྲག་ཏུ་ཁྱེར་ཏེ།
ས་ཆ་སྐྱིད་པ་དང་གུ་ཡངས་ས་གང་ཡིན་ལ་རྒྱུགས་གསུངས་ནས། དེ་བཞིན་བྱས་
ཏེ་ཚུར་འཁོར་ནས་རྒྱུགས་ཕུལ་དགོས་བགྱི་ཡོད། ད་ལྟ་སྙན་ངག་རྩ་བ་བློ་ལ་་་་
125



དགེ་འདུན་ཆོས་འཕེལ།
ངེས་པོ་འདི་དེ་གའི་བཀའ་དྲིན་ཡིན། 《དགེ་ཆོས་རྣམ་ཐར་ལས་བཤུས）ཞེས་
གསུངས་པ་ལྟར་ཡིན། དྭངས་གསལ་དྲི་མ་མེད་པའི་རྒྱ་མཚོ་ན། །ངང་པའི་བུ་མོ་
དལ་གྱིས་རྒྱུ་བ་འདིས། །སྤྲིན་བྲལ་སྟོན་གྱི་ནམ་མཁའ་དྭངས་པ་ལ། །ཉ་གང་ཟླ་
བ་བགྲོད་པའི་མཛེས་སྡུག་འཕྲོག ཅེས་པ་ལྟ་བུ་ཚིག་སྙན་ཞིང་དོན་གསལ་བ། །
ཀློག་པ་པོའི་སྣང་ངོར་མཛེས་པའི་ཡུལ་ལྗོངས་ཀྱི་ཚོན་རིས་རྣམ་པ་སྟེར་ཐུབ་པ་
འདི་གོང་ཞུས་ཀྱི་སློབ་གསོ་ལས་བྱུང་བའི་འབྲས་བུ་ཡིན།
དགེ་འདུན་ཆོས་འཕེལ་ཆོས་སྒོར་ཞུགས་ས་ནི་རྗེ་བློ་བཟང་གྲགས་པའི་་་
བསྟན་པ་ཡིན་ཞིང་། སྦྱངས་གཞི་རྗེ་རིན་པོ་ཆེའི་གསུང་དང་འབྲེལ་འདྲིས་ཆེ་
སྟབས། དགེ་ཆོས་ཀྱི་རྩོམ་གཤིས་ལ་རྗེའི་རྩོམ་གཤིས་ཀྱི་ཤུགས་རྐྱེན་ཐེབས་ཡོད།
དགེ་ཆོས་རང་ཉིད་ནས་ཀྱང་རྗེའི་རྩོམ་གཤིས་ལ་དགའ་ཞེན་ཡོད་ཚུལ་འདི་་་་
ལྟར་གསུངས་ཡོད་དེ། རྗེའི་བསྟོད་སྤྲིན་རྒྱ་མཚོ་ལས། རིང་ནས་གོམས་པའི་་་་་
ཐུགས་རྗེའི་ཆབ་ཀྱིས་རང་བདེ་འདོད་པའི་ཡིད་ཀྱི་མེ་དཔུང་བཅིལ། །ཟབ་མོའི་
རང་བཞིན་ཇི་བཞིན་གཟིགས་པས་ཀུན་ཏུ་རྟོག་པའི་སྤྲོས་པའི་དྲྭ་བ་བཅད། །
ཅེས་པ་ལྟ་བུ་ཚིག་དོན་བབ་ལ་སྙན་པ། བརྗོད་བདེ་འདྲེན་ཚུལ་བཟང་བ་འདི་
འདྲ་འཇམ་དབྱངས་ཀྱི་ཞལ་དངོས་སུ་གཟིགས་པའི་རྗེ་རིན་པོ་ཆེ་ལྟ་བུ་མ་་་་་
གཏོགས་སུས་ཐོན་ཐུབ། ཅེས་ཚད་མཐོན་པོའི་སྒོ་ནས་གདེང་འཇོག་བྱས་པ་་་་
དང༌། དེ་བཞིན་དགེ་ཆོས་ཀྱི་རྩོམ་ལ་དཔྱད་ནའང་རྗེ་རིན་པོ་ཆེའི་རྩོམ་གཤིགས་
ཀྱི་ཤུགས་རྐྱེན་ཐེབས་ཡོད་ཚུལ་རྟོགས་ཐུབ་སྟེ། དཔེར་ན། རྗེ་རིན་པོ་ཆེའི་ཚིག་
སྲིད་པའི་འབྱོར་བ་རྨི་ལམ་དགའ་སྟོན་དང་། །འདུ་འཛིན་རྙེད་བཀུར་ཆུ་ཤིང་
སྙིང་པོ་ལྟར། །ཞེས་པ་དང་། དགེ་ཆོས་ཀྱི་ཚིག སྲིད་པའི་འབྱོར་བ་ལ་ཁའི་ན་
བུན། །འདུས་པའི་སྙིང་གྲོགས་ཚོང་འདུས་མགྲོན་པོ། །ཞེས་དང་། རྡོ་སྦིས་དགེ་
126



，
དགེ་འདུན་ཆོས་འཕེལ་གྱི་སྙན་རྩོམ་གྱི་རྣམ་བཤད།
བཤེས་ཀྱི་ཚིག ཚེ་འདི་སྣང་གློག་གི་ཟློས་གར་སུན། །སང་ཉིན་དང་འཆི་བ་གང་
སྔ་དཀའ། །ཞེས་པ་ལྟ་བུ་བརྗོད་བྱའི་དོན་གཅིག་ཡིན་མོད། སྔ་མ་གཉིས་ཚིག་གི་
སྡེབ་སྦྱར་ཚུལ། དོན་གྱི་བྲོ་བ་བསྟན་ཚུལ་གཅིག་འདྲར་སོང་ཡོད་པ་དང་། ཕྱི་
མར་སྒྲ་རྩུབ་པོ། སུན་དང་དཀའ་ལྟ་བུ་རང་བཞིན་གྱིས་སྦྱོར་བ་ལེགས་པས་་་་
བརྗིད་པའི་ཉམས་ཐོན་པ་ལྟ་བའོ། །་་་་་
གཉིས་པ་ལ་གཉིས། ཚིག་གི་ཉམས་དང་། དོན་གྱི་ཉམས། ་ ་་
དང་པོ། སྙན་ཚིག་བྱེ་བྲག་པ་ཞིག་ལ་དམིགས་ན་ཚིག་དོན་གཉིས་ཀྱི་་་་
ཉམས་ཟུང་འབྲེལ་དུ་གནས་སྟབས། ཤ་དང་རུས་པ་བཞིན་དུ་སོ་སོར་འབྱེད་རྒྱུ་
མེད། དེ་གཉིས་གཅིག་ལ་གཅིག་རྟེན་གྱི་ཚུལ་དུ་གནས་པ་ནི་དཔེར་ན་གསེར་
བུམ་ལ་འདི་གསེར་དང་འདི་ནི་བུམ་པ་ཞེས་སོ་སོར་དགར་མི་ཐུབ་པ་བཞིན་ནོ། །
འདིར་ཚིག་གི་ཉམས་དང་དོན་གྱི་ཉམས་ཞེས་ཕྲལ་ཏེ་བརྗོད་པ་ནི་སྤྱིར་བཏང་
གོ་བ་བསྐྱེད་པའི་ལུགས་སུ་ཡིན། ཚིག་སྦྱོར་ལེགས་པོར་ཡོང་བའི་ཆེད་དུ་མངོན་
བརྗོད་དང་བརྡ་རྙིང་། ཡོངས་སུ་མ་གྲགས་པའི་བརྡ་ཆད་དམ་ཐ་སྙད་ཀྱིས་་་་
བཅིངས་ཤིང་། ཚིག་སྡུད་ཐལ་དྲག་ན་མཁས་པ་ཉུང་ཤས་ཀྱི་སྤྱོད་ཡུལ་ལས་རྒྱ་
ཆེ་བའི་ཀློག་པ་པོ་ལ་ཕན་ཐོགས་ཆེར་མི་ཡོང་། དེས་ན་དོན་འདུས་གོ་བདེ་ཞིག་
ཡོང་རྒྱུ་ཤིན་ཏུ་གལ། དགེ་ཆོས་ཀྱི་རྩོམ་ལ་དགེ་མཚན་འདི་སྣང་སྟེ། དཔེར་ན།
ཇི་ལྟར་དངོས་པོའི་གཤིས་ལ་ཉེ་གྱུར་བ། །དེ་ལྟར་མཁས་པའི་ཚིག་ནི་ལྐུགས་་་
འགྱུར་བས། །རང་བཞིན་ཉིད་ཀྱིས་ཕྲ་བའི་ཆོས་རྣམས་ཀུན། །སྨྲ་བསམ་བརྗོད་
པའི་ཡུལ་ལས་འདས་པར་བཤད། །ཅེས་པ་ལྟ་བུས་དངོས་པོའི་གནས་ལུགས་
སམ་ཆོས་ཀྱི་དེ་ཉིད་སོར་སྐྱེས་གཉིས་སྣང་ཅན་གྱི་སྤྱོད་ཡུལ་ལས་འདས་པས་་་་
རང་ཅག་ནམ་རྒྱུན་དབུ་མའི་དོན་གྱི་འཆད་ཉན་ཁྲོད་དབུ་མའི་ལྟ་བ་ལ་གོ་བ་
127



དགེ་འདུན་ཆོས་འཕེལ།
སྐྱེད་པ་ལྟ་བུ་ནི་མཛུབ་མོས་ཟླ་བ་སྟོན་པ་ཙམ་ལས་མ་འདས། དོན་གྱི་ཟླ་བ་་་་
དངོས་ནི་མཛུབ་རྩེར་མེད་པ་ནམ་མཁའི་དབྱིངས་སུ་བཞུགས་པ་བཞིན། དབུ་
མའི་ལྟ་བ་དངོས་ནི་སྨྲ་བསམ་བརྗོད་པ་ལས་འདས་པའི་ཕྱིར་ན། ཟབ་མོ་ཞེས་
པའི་བརྡ་དེ་ཉིད་ཐོགས་པ་ཡིན་རྒྱུ་གོ་བདེ་ཞིང་ཚིག་སྦྱོར་སྙན་པའི་ངང་ནས་
བསྟན་པ་དང་། གཞན་ཡང་དཔེར་ན། སྤྱང་ཀི་ཤ་གཟན་རི་བོང་རྩྭ་གཟན་གཉིས།།
ཟས་ཀྱི་དོན་དུ་གྲོས་ཁ་བསྡུར་བ་ལས། །རེ་ཞིག་རང་རིགས་མཐུན་པའི་འཁོར་
ནང་དུ། །རང་རང་སོ་སོའི་སྤྱོད་པ་བསྐྱངས་ན་ལེགས། །ཞེས་པ་དཔེ་དང་ཚིག་
གསལ་བ་གྲོང་འདབས་སེའུ་བཅུ་བས་ཀྱང་གོ་ཐུབ་པར་སྦྱར་ནས། ཆོས་ཅན་་་་
མཐུན་སྣང་མེད་པའི་གང་ཟག་བར་ལ་ཆོས་ཀྱི་བགྲོ་གླེང་མི་ཡོང་བའི་ཚུལ་་་་་
གསོན་ཉམས་ལྡན་པའི་སྒོ་ནས་བསྟན་པ། དེས་ན་དོན་ཟབ་མོའམ་ལྐོག་གྱུར་གྱི་
རིགས་པ་ཞིག་བློ་མཆོག་དམན་ཀུན་གྱིས་གོ་བདེ་བར་སྦྱར་ཐུབ་པ་ལྟ་བུ་ནི་དགེ་
ཆོས་ཀྱི་རྩོམ་གཤིས་ཞིག་རེད། དགེ་ཆོས་ཉིད་ནས་སློབ་འབངས་ལ་སྙན་ངག་་་
ཐད་ཀྱི་ལྗགས་ཁྲིད་གནང་སྐབས་འདི་ལྟར་གསུངས་ཡོད་དེ། (སྙན་ཚིག)
བརྩམས་པ་རྣམས་མངོན་བརྗོད་ཀྱིས་མང་པོ་བཅིང་མི་ཉན། དོན་འདུས་ལ་ཁ་
གསལ་གོ་བདེ་བ་ཞིག་དགོས། རྩོམ་རབ་ལན་གཅིག་གིས་གོ་ཟེར་བ་ཡིན་མོད། །
རྩོམ་ཟེར་དུས་ཆགས་ལོའི་བདེ་སྨོན་འདྲ་ཞིག་དགོས་ཨང་། ཞེས་སོ། །དགེ་ཆོས་
ཀྱི་རྩོམ་ལ་དཔྱད་ན། རྩོམ་རབ་ལན་གཅིག་གིས་གོ་ཞེས་པ་ནི་ཁོང་གི་རྩོམ་་་་
གཤིས་ཀྱི་རྩ་དོན་ཡིན་འདུག་སྙམ། ：
དེ་ཡང་སྙན་ངག་འདི་སྒྱུ་རྩོམ་གྱི་དྭངས་མར་སོང་གཤིས། གོ་སླ་བ་ཁོ་ནའི་
དབང་དུ་སོང་སྟེ་སྙན་པའི་ཉམས་ཤོར་ན་སྙན་རྩོམ་རབ་ལ་མི་བརྩིས། སྙན་ཆ་
ཡོང་བ་ལ་ཚིག་གི་བསྡེབ་སྦྱོར་ཚུལ་ཏེ། ཡི་གེའི་འཇམ་རྩུབ། སྒྲ་གདངས་ཀྱི་ལྕི་
128



དགེ་འདུན་ཆོས་འཕེལ་གྱི་སྙན་རྩོམ་གྱི་རྣམ་བཤད།
ཡང་། དབུགས་ཀྱི་གཅོད་མཚམས། མིང་དང་ཚིག་གི་གོ་རིམ་སྒྲིག་སྟངས་བཅས་
འོས་འཚམས་ཡོང་རྒྱུ་ཤིན་ཏུ་གཅེས། དེ་དག་གི་བསྡེབ་ལེགས་པར་སྦྱར་ཤེས་ན་
སྙན་པའི་འགྱུར་ཁུགས་ཐོན་ཞིང་དབྱངས་ཀྱི་འདེགས་འཇོག་གསལ་བ། རང་
ཤུགས་སུ་སྙན་འཇེབས་ཀྱི་ཡོན་ཏན་རྫོགས་ནུས། དཔེར་ན། དུས་གསུམ་རྒྱལ་བ་
ཀུན་གྱི་འཕྲིན་ལས་གཟུགས། །ཐར་འདོད་སྐྱེ་རྒུ་ཡོངས་ཀྱི་དཔུང་དང་གཉེན། །
ཉམས་ཐག་འགྲོ་བ་ཀུན་ལ་བརྩེ་བའི་མ། །རྗེ་བཙུན་སྒྲོལ་མའི་ཞབས་ལ་གསོལ་
བ་འདེབས། །ཞེས་པ་དགེ་ཆོས་ཀྱི་ཤོ་ལོ་ཀ་འདི་ལ་མཚོན་ན་ཚིག་ཧྲིལ་བོ་འཇམ་
པའི་ཡི་གེ་ཤས་ཆེ་བ་བསྟར་ལ་རྒྱུས་པས་ངག་སྒོར་ལེན་ཚེ་སྐྱེ་གནས་ཀྱི་རྩོལ་བ་
ཆེར་མི་དགོས་པར་ལྷུག་ལྷུག་ཏུ་འབྱུང་ཞིང་། ལྕི་བ་རེ་ཟུང་བྱུང་བའང་མཚམས་
མཚམས་སུ་ལེགས་པར་སྦྱར་ཡོད་པས། ངག་གི་འགྱུར་ཁུགས་རྫོགས་ཤིང་གཅོད་
མཚམས་གསལ་བ་རོལ་མོའི་རང་བཞིན་དུ་གྱུར་ཡོད། ཡང་དཔེར་ན། རྒྱ་ཆེན་
དོན་གཉིས་གྲུབ་པའི་དགའ་སྟོན་ལ་རོལ་བའི། །མ་འདྲིས་འགྲོ་བའི་རྩ་ལག་ཟས་
གཙང་གི་སྲས་པོ། །མཐའ་དང་ཟད་དུ་མེད་པའི་བྱིན་རླབས་ཀྱི་སྦྲང་ཆར། །
ཐུགས་རྗེའི་ཆུ་འཛིན་འཁྲིགས་པའི་གུར་ཁང་ནས་ཕོད་ཅིག །ཅེས་པའི་ཤོ་ལོ་ཀ་
ལ་མཚོན་ན་མིང་གཞི་མ་ནིང་དང་མོ་ཡིག་འབྱུང་བ་ཤས་ཆེ་བས། རང་བཞིན་
གྱིས་གཉེན་པའམ་འཇམ་པའི་ཉམས་ཐོན་པས་ངག་ཏུ་བཏོན་ཚེ་དྭངས་བསིལ་
གྱི་ཆུ་ཕྲན་རང་ཤུགས་ཀྱིས་བཞུར་བའི་སྒྲ་བཞིན་ཡིད་ཀྱི་བརྟན་པ་འཕྲོག་པའི་
ཚིག་སྦྱོར་དུ་གྲུབ་བོ། །
མེ་ལོང་མའི་དངོས་བསྟན་གྱི་རྒྱན་ལས། སྒྲ་རྒྱན་ནི་སྙན་ངག་གི་སྙན་ཆ་
འདོན་བྱེད་གལ་ཆེན་ཞིག་ཡིན། སྒྲ་སྦྱོར་ཚུལ་གྱི་ཉམས་མི་འདྲ་བ་སྣ་ཚོགས་ཀྱི་
སྒོ་ནས་བརྗོད་བྱ་དོན་དང་རྗོད་བྱེད་ཀྱི་ཚིག་མཛེས་པར་བྱེད་ཅིང་། སྙན་ཞིང་
129
-



དགེ་འདུན་ཆོས་འཕེལ།
འཇེབས་པའི་སྒྲའི་རོ་ཉམས་ཕུན་སུམ་ཚོགས་པ་སྟོན་ནུས། དེ་ལས་ཟུང་ལྡན་གྱི་
རྒྱན་ལྟ་བུ་དེང་སང་སྙན་ངག་ཐད་སྦྱངས་པ་ཅུང་ཟད་ཡོད་པ་རྣམས་ནས་ཀྱང་
སླ་མོར་བརྩིས་ཏེ། སྙན་སྙན། བཟང་བཟང༌། འབར་འབར། ལྷག་ལྷག ཡང་ཡང་
ལྟ་བུ་སྒྲ་གཉིས་བསྐྱར་ཟློས་ཚུལ་གྱིས་བརྗོད་པར་བྱེད་ཅིང་། དོན་དུ་སྙན་་་་་
འཇེབས་ཀྱི་ཉམས་ཐོན་པ་ཤིན་ཏུ་དཀོན། ཡུལ་ཁ་བ་ཅན་ན་རྗེ་རིན་པོ་ཆེས་སྒྲ་
རྒྱན་གྱི་ལམ་ནས་བརྩམས་པའི་སྙན་ཚིག་ལྟ་བུ་ལ་བལྟས་ན་གཟོད་སྒྲ་རྒྱན་ནི་
སྙན་པའི་ཉམས་འདོན་བྱེད་མཆོག་ཏུ་གྱུར་བ་ཞིག་ཡིན་པ་ངེས་ཤེས་བསྐྱེད་ཐུབ། །
དགེ་ཆོས་ཀྱི་ཞལ་ནས། སྒྲ་རྒྱན་དང་ཟུང་ལྡན་གྱི་རྒྱན་རྗེ་རིན་པོ་ཆེས་མཛད་པ་
ལྟ་བུ་སུས་ཀྱང་ཐོན་མི་འདུག་ འཇམ་དབྱངས་ཀྱི་བསྟོད་སྤྲིན་རྒྱ་མཚོ་དང༌། །
ལམ་རིམ་ཆེན་པོའི་མཇུག་བསྔོ་བའི་སྐབས་ཀྱི་ཟུང་ལྡན་གྱི་རྒྱན་མཛད་པ་དེ་ཚོ་
གོ་རྒྱུ་ཡོད་པ་དོན་ཟབ་པ་བརྗོད་བདེ་འདྲེན་ཚུལ་ལེགས་པ་ཧ་ལས་རྒྱུ་རེད། །
བསྟོད་སྤྲིན་ནང་། ལ་ལར་བལྟམས་ཞིང་ཞིང་གཞན་དུ་ཡང་བྱང་ཆུབ་ཚུལ་སྟོན་
སྟོན་པ་ཁྱོད་ཀྱི་སྐུ་ཡི་ནི། །བཀོད་པ་མཆོག་འདི་འདི་དང་གཞན་དུ་འགྲོ་ཀུན་
ཀུན་མཁྱེན་གྱུར་ཀྱང་བརྗོད་མི་ནུས། །ལྟ་བུའི་ཞིང་གི་སྒྲ་དང་པོ་དེས་འབྱེད་་་་
པའི་དོན་ལ་མཛད། ཞིང་གི་སྒྲ་ཕྱི་མ་དེ་ཞིང་གཞན་དུ་ཞེས་བྱ་བའམ་ཁྱད་པར་
གྱི་གཞི་གཞན་ཞིག་ལ་སྦྱར་ནས་མཛད་པ་དེ་དང་དེ་བཞིན་རང་རེད། ཟུང་ལྡན་
ཟེར་བ་འདི་འདྲ་ཞིག་དགོས་པ་མ་གཏོགས། སྒྲ་དོན་གཉིས་ཀ་གཅིག་པ་ཡིན་
པའི་ཚིག་འབྲུ་གྲལ་སྒྲིག་རྒྱུ་ཙམ་ལ་དཀའ་ལས་ཀ་རེ་ཡོད། (དགེ་ཆོས་རྣམ་ཐར་
ལས་བཤུས)ཅེས་གསུངས་ཡོད། དེ་བཞིན་དགེ་ཆོས་རང་ནས་ཀྱང་ཟུང་ལྡན་གྱི་
ལམ་ནས་བརྩམས་པའི་སྙན་ཚིག་ལ་རོ་མྱངས་ན་རྗེ་རིན་པོ་ཆེ་དང་ཞལ་གཉིས་
སུ་མི་སྣང་སྟེ། དཔེར་ན། རིགས་ཀྱི་མུ་ཏིག་ཆེ་བའི་འོད་ལྡན་འོད་གསལ་ལྷ་ཡི་
130



དགེ་འདུན་ཆོས་འཕེལ་གྱི་སྙན་རྩོམ་གྱི་རྣམ་བཤད།
གདུང་བརྒྱུད་འཛིན། །སྡེ་བཞིའི་ལྷུན་ཆགས་སྲིད་ཀྱི་གངས་རི་གངས་ཅན་་་་
དབུས་ན་མཐོ་བར་བྱས། །བཀའ་ཡིས་བསྐྱངས་པའི་འབངས་ཀྱི་བདེ་སྐྱིད་བདེ་
ལྡན་ཞིང་གི་རྗེས་འགྲོར་མཛད། །ཀུན་རིག་འཕྲུལ་མངའ་སྲིད་པའི་མེས་པོ་མེས་
དབོན་རྣམ་གསུམ་རྒྱལ་གྱུར་ཅིག །ཅེས་པར་མཚོན་ན་སྟབས་བདེའི་ངང་བསྐྱར་
ཟློས་བྱས་པ་མ་ཡིན་པར་ཚིག་འབྲུ་རེ་ལ་གོ་རྒྱུ་སྣ་རེ་ཡོད་པ་དང་། ངག་སྒོར་་་་་
འབྱོར་ཚེ་འདེགས་འཇོག་གསལ་བའི་རོལ་མོའི་སྙན་ཆ་ཐོན་འདུག ཡང་དཔེར་
ན། གཅིག་གཅིག་གཉིས་སུ་མེད་པའི་དམ་པའི་ཆོས། །གཉིས་གཉིས་བཞི་ཡི་་་་
བདེན་པའི་དོན་རྟོགས་ཏེ། །གསུམ་གསུམ་དྲུག་གི་ཕ་རོལ་ཕྱིན་པའི་ལམ། །བཞི་
བཞི་བརྒྱད་ཀྱི་མཐའ་རྣམས་དེ་ལ་འདུས། །ཞེས་པ་རྐང་བ་ཐོག་མ་ན་ཡོད་པའི་
བར་མ་ཆོད་ཀྱི་ཟུང་ལྡན་འདི་ལྟ་བུར་མཚོན་ན། སྒྱུ་རྩལ་གྱི་ཉམས་བླ་ལྷག་ཏུ་་་
ཐོན་ཡོད་དེ། ཟུང་ལྡན་གྱི་སྒྲ་གཅིག་མེད་ན་བརྗོད་མི་བདེ་བར་མ་ཟད། བརྗོད་
བྱའི་དོན་ཡང་སྟོན་མི་ནུས། ཤོ་ལོ་ཀ་ཧྲིལ་བོ་བསམ་བཞིན་ཚིག་འབྲུ་གཅིག་རྗེས་
སུ་གཅིག་དགོས་དབང་གིས་མཐུད་པའི་བཟོ་མེད་པ། མ་བཅོས་ལྷུན་གྱིས་་་་
འགྲུབ་པའི་མཛེས་ཆ་ཐོན་ཡོད། ཚིག་དོན་གཉིས་ནས་འདི་འདྲའི་སྒྱུ་རྩལ་གྱི་
ཉམས་ཕྱུག་པ་འདི་དབྱངས་ཅན་མས་རྗེས་སུ་མ་བཟུང་ན་རང་ག་བས་ཇི་ལྟར་
བརྩམས་ཐུབ་སྙམ་པའི་སྣང་བ་ཤར་རོ། ། །
ཀ་ཕྲེང་གི་རྒྱན་ནམ་ཡོངས་གྲགས་སུ་ཀ་རྩོམ་ཞེས་འབོད་པ་རང་རེ་ཁ་བ་
ཅན་གྱི་རྩོམ་སྲོལ་ཐུན་མོང་མ་ཡིན་པ་ཞིག་ཡིན། རྩོམ་སྲོལ་འདི་ཉིད་དགེ་ཆོས་
ཀྱིས་སྦྱོར་ཤིན་ཏུ་མཁས་ཏེ། དཔེར་ན། ཀ་བ་གདུང་ལྕམ་བཀྲ་བའི་ཁང་བཟང་
གི་དབུས་སུ། །ཁ་མངར་ཞིམ་དགུའི་ཟས་ཀྱི་མགྲོན་ཁ་ལ་བོས་ཚེ། །ག་ལེར་ལོངས་
སུ་སྤྱད་ནས་མགུར་དབྱངས་རེ་འཐེན་ནས། །ང་རང་ཨ་མཆོད་ཚོ་ལས་སྐྱིད་པ་
131



།
དགེ་འདུན་ཆོས་འཕེལ།
ཞིག་སུ་ཡོད། །ཅེས་ཨ་མཆོད་ཀྱི་ངང་ཚུལ་གསོན་ཉམས་ལྡན་པའི་ངང་ནས་་་་་
བརྗོད་པ་འདི་ཉིད། གོ་སླ་ཞིང་སྙན་རོ་ཡོངས་སུ་རྫོགས་ཡོད། སྤྱིར་ཚིག་རྐང་་་་
རེའི་དབུར་གོ་རིམ་བཞིན་གསལ་བྱེད་ཀྱི་ཡི་གེ་སྦྱར་བ་ལ་དཀའ་ལས་ཆེར་མེད་
མོད། འོན་ཏང་དགེ་ཆོས་ཀྱི་ཀ་རྩོམ་ལྟ་བུ་གོ་རིམ་ལེགས་པོ་ཡོང་བའི་རྨང་་་་
གཞིའི་ཐོག་ཀ་མད་རེ་རེ་ནས་དོན་གྱི་རོ་བཅུད་སྟེར་ཐུབ་པ་ལས་སླ་བ་ཞིག་མིན།
རང་རེས་ཀ་རྩོམ་འབྲི་སྐབས་གསལ་བྱེད་ཀྱི་ཡི་གེ་སོ་སོ་གོ་རིམ་འཇུག་ཐུབ་ཙམ་
ལ་གཞོལ་སྐབས། བརྗོད་བྱའི་དོན་སྟོན་པ་ལ་གནོད་ཡོང་བ་དང་། བརྗོད་བྱའི་
དོན་ལ་བསམ་བློ་འཁོར་ན་ཀ་ཕྲེང་གི་གོ་རིམ་འབྲེལ་མཐུད་བབ་ཆགས་པོ་ཞིག་
ཡོང་དཀའ་བ་ལྟ་བུ། གང་ལྟར་རྗོད་བྱེད་བརྗོད་བྱ་གཉིས་ཀྱི་ཕྱོགས་ནས་སྒྱུ་རྩལ་
གྱི་ཚད་མཐོན་པོ་ཡོང་རྒྱུ་ཤིན་ཏུ་དཀའ། དགེ་ཆོས་ཀྱི་བླ་བྲང་ལ་བསྐུར་བའི་ཀ་
རྩོམ། ཨ་མཆོད་ཀྱི་ལོ་རྒྱུས་ཀ་རྩོམ། ཕལ་སྐད་གསོང་པོར་བརྗོད་པའི་ཀ་རྩོམ་ལྟ་
བུ་རང་ཅག་གིས་བཀླགས་ཚེ། ངག་ཏུ་བརྗོད་བདེ་ཞིང་རྣ་བར་སྙན་པ་མ་ཟད།
དོན་གྱི་གནད་ཀྱང་འབྲས་ལྡན་དུས་ཀྱི་ཟླ་གཞོན་བཞིན་གསལ་ཆལ་ལེར་གྱུར་
བ་འདི་གངས་ཅན་བོད་ཀྱི་ཀ་རྩོམ་ཆེས་ལེགས་པའི་གྲས་ཡིན་ནོ། །
གཉིས་པ་ནི། དོན་གྱི་ཉམས་འདོན་པའི་ཐད་ལ་རྩོམ་པ་པོ་སོ་སོ་ནས་་་་་
བསམ་པའི་འཁྱེར་སོ་དང་ལྷན་སྐྱེས་ཀྱི་གཤིས་ཀ་མི་འདྲ་བ་སྣ་ཚོགས་འབྱུང་བ་
བཞིན། རྩོམ་གཤིས་ཀྱང་དེ་དང་དེ་བཞིན་སྣ་ཚོགས་འབྱུང་། རྩོམ་པ་བོ་བསམ་
རྒྱ་ཡངས་བ་ཞིག་ཡིན་ན་རྩོམ་གཤིས་ཁོགས་ཡངས་བའི་རྣམ་པ་དང༌། རྩོམ་པ་
པོ་རྩེད་མཚར་ལ་དགའ་བ་ཅན་ཞིག་ཡིན་ན་རྩོམ་གཤིས་སུའང་རྩེད་མཚར་གྱི་
རྣམ་པ་རང་བཞིན་གྱིས་འབྱུང་བ། རྩོམ་པ་པོ་མི་རིགས་ལ་ཤ་ཞེན་ཆེ་བ་ཞིག་་་་
ཡིན་ན་རྩོམ་དུའང་དེའི་རྣམ་འགྱུར་ཐོན་པ་ལྟ་བུ་ཡིན། དགེ་འདུན་ཆོས་འཕེལ་
132



དགེ་འདུན་ཆོས་འཕེལ་གྱི་སྙན་རྩོམ་གྱི་རྣམ་བཤད།
རང་མི་རིགས་ལ་ཤ་ཞེན་ཆེ་ཚད་བུ་གཅིག་པུའི་མ་བཞིན་ཡིན་པས། ཁོང་གི་་་་
རྩོམ་གྱི་ནང་དུ་མི་རིགས་ཀྱི་བསམ་བློ་ཤ་རུ་ཁྲག་བཞིན་སིམ་ཡོད་དེ། ཐམས་་་
ཅད་ཁོང་དུ་སྦེད་པ་ཟབ་མོར་རློམས། །ཀུན་ལ་དོགས་པ་ཟ་བ་གྲུང་པོར་བྱེད། །
རྙིང་བ་ཐམས་ཅད་ལྷ་ཡི་སྲོལ་དུ་བསྒྲགས། །གསར་བ་ཐམས་ཅད་བདུད་ཀྱི་་་་་
འཕྲུལ་དུ་སེམས། །ངོ་མཚར་ཕལ་ཆེར་ཐན་ལྟས་ཉིད་དུ་བསྒོམས། །ཆོས་ཀྱི་རྒྱལ་
ཁམས་ཏྲི་བྷོ་ཊ་ཡི་སྲོལ། །འདི་ནི་ད་ལྟའི་བར་དུ་རང་རེའི་སྲོལ། །ཞེས་ལོ་རྒྱུས་ཀྱི་
དལ་འབབ་རིང་མོ་ནང་བོད་ལ་ཆགས་པའི་གསར་འགོག་རྙིང་སྲུང་གི་ངན་་་་་
སྲོལ་དེ་ཉིད་སྦ་གསང་མེད་པར་ཕྱིར་བསྟན་པ། དེ་དང་དེ་བཞིན་སྤྱི་ཚོགས་རྙིང་
རུལ་གྱི་རྣག་ལ་བློ་གྲོས་ཀྱི་གཙགས་འབིགས་རེ་རེ་ནས་བརྟོལ་བ་བོད་ཀྱི་རིག་སྨྲ་
ས་ལ་བཀབ་པའི་ཁྲོད་ཁོང་ལྟ་བུ་བྱོན་མེད། ཕྱི་རྒྱལ་བོད་རིག་པའི་མཁས་པ་ཧེ་
ཏི་ཞེས་པས་བོད་ལ་དགེ་འདུན་ཆོས་འཕེལ་ལྟ་བུ་གནའ་བྱོན་མ་མྱོང་ལ་ཕྱིས་
སུའང་འབྱོན་པ་དཀོན་ཞེས་ཚད་མཐོན་པོའི་སྒོས་གདེང་འཇོག་བྱས་མོད། དགེ་
ཆོས་ཀྱི་བསམ་བློའི་ཐད་ལ་མཚོན་ན་ཐལ་མི་ཆེ་བར་སེམས། འཇིག་རྟེན་ཁ་་་་
དཔེར། ཤ་ཚ་བའི་གཏམ་ལ་སྙན་པ་མེད། ཅེས་པ་ལྟར་ཁོང་གིས་མི་རིགས་རང་
ལ་སྐྱོན་བརྗོད་དང་མཚང་བྲུབ་བྱས་པ་ལྟ་བུ་ནི་མི་རིགས་ལ་དགའ་ཞེན་ཚད་
མེད་ཡོད་པའི་དན་རྟགས་རེད། དོན་དུ་བསྟོད་གླུ་ཁྲི་མ་འབུམ་ཕུལ་བ་ལས་འདི་
ལྟ་བུ་རྩོམ་གཅིག་གིས་ཀྱང་བོད་མི་རགས་ལ་བརྒྱ་འགྱུར་གྱི་དགེ་མཚན་ཆེ། བོད་
ཀྱི་རིག་གནས་དེང་གི་ཆར་ཤི་མ་གསོན་དུ་གྱུར་བའི་རྣམ་པ་དེ་བཅོས་དགོས་ན།
ཡོངས་ཀྱི་བསམ་བློ་འཆིངས་བ་ལས་གྲོལ་དགོས། འདི་ཉིད་གནད་ཀྱི་དམ་པ་་་
ཡིན་པ་རྨོངས་ནས་བོད་ཀྱི་རིག་གནས་གོང་དུ་སྤེལ་དགོས་ཞེས་ཁ་འབོད་ཅི་་་
ཙམ་བྱས་རུང་ལུང་སྟོང་ནང་གི་ཀི་སྒྲ་ལས་མ་འདས་སྙམ། དེས་ན་དགེ་ཆོས་ཀྱི་
133



དགེ་འདུན་ཆོས་འཕེལ། །
མ་རྨད་བསམ་བློ་འདི་ཀོ་དུས་རབས་ཉེར་གཅིག་པའི་ནང་དུ་ད་དུང་རང་རེ་ལ་
སྨན་ཡོན་བླ་ལྷག་ཆེ། རང་སྡེའི་རིགས་ལ་ཞེན་པ་དཀར་པོའི་མདངས། །རང་་་་
བྱུང་སྙིང་གི་དབུས་ན་གནས་པ་འདིས། །རང་ཡུལ་ཁ་བ་ཅན་གྱི་མི་རྣམས་ལ། །
རང་གིས་ནུས་པའི་སྲི་ཞུ་ཅུང་ཟད་སྒྲུབ། །ཅེས་པའི་ཤོ་ལོ་ཀ་འདི་དགེ་འདུན་
ཆོས་འཕེལ་གྱི་བསམ་བློའི་རྩ་དོན་ཡིན། སློབ་དཔོན་རིན་པོ་ཆེ་དོར་ཞིའི་ཞལ་
ནས། རྨོངས་པའི་གཉིད་ལས་སད་བྱེད་འབྲུག་གི་སྒྲ། །གཤིས་ངན་དུག་སྦྲུལ་ཚང་
བརྟོལ་གནམ་ལྕགས་ཐོག །ཡ་རབས་སྣང་བའི་ལམ་སྟོན་ནམ་མཁའི་ནོར། །
དགོངས་གཞིར་བྱས་པ་སྙན་རྩོམ་མཆོག་ཏུ་བསྔགས། །ཞེས་གསུངས་པ་ལ་དཔེ་
ཞིག་དགོས་པའི་དབང་དུ་བཏང་ན་དགེ་ཆོས་ཀྱི་སྙན་ཚིག་དེ་རིགས་བཀོད་ན་
གའུ་ཁ་སྦྱོར་བཞིན་ཁྲིགས་སེར་འགྲོ་ངེས་སོ། ། །
སྙན་ངག་པ་སུ་ཡིན་ཡང་རུང་རང་ལ་ཐུན་མོང་མ་ཡིན་པའི་བསམ་བློའི་
གཏད་སོ་ཞིག་ཡོད། འདི་ལ་དད་འདུན་བྱེད་ཕྱོགས་ཡང་ཟེར། རང་ཉིད་མྱོང་
གོམས་ལས་གྲུབ་པའི་ལྟ་བའམ་དད་ཕྱོགས་དེ་རྩོམ་དུ་དྲངས་ནས་བརྗོད་ན་་་་
སྙན་ངག་པའི་རྩོམ་གཤིས་གསལ་མོར་མངོན་ཐུབ། དགེ་ཆོས་མཆོག་ནི་ནང་་་་
པའི་ཆོས་སྒོར་ཞུགས་པའི་སྐྱེས་བུ་ཞིག་ཡིན་གཤིས། ཁོང་གི་ནང་ཆོས་ཀྱིས་་་་་
བརླན་པའི་སྙན་རྩོམ་ལ་ཁྱད་ཆོས་དེ་བས་ལྡན་ཏེ། དཔེར་ན། སྲིད་པའི་འབྱོར་
བ་ལ་ཁའི་ན་བུན། །འདུས་པའི་སྙིང་གྲོགས་ཚོང་དུས་མགྲོན་པོ། །མ་ངེས་སྐྱིད་
སྡུག་མདང་གི་རྨི་ལམ། །བསམ་ཞིང་བསམ་ན་སྙིང་བོ་མི་འདུག །རྒྱུས་མེད་་་་་
གཤིན་རྗེའི་ཕོ་ཉས་ཁྲིད་ནས། །ཕྱི་མའི་འཕྲང་རིང་འགྲིམ་པའི་གྲོགས་ལ།
སྐྱབས་ཀྱི་དམ་པ་རྩ་གསུམ་ལྷ་ཡིས། །ཐུགས་རྗེ་ཅན་གྱི་སྐྱེལ་མ་མཛོད་ཅིག །སྐྱེས་
ནས་འཆི་བ་འཁོར་བའི་ཆོས་ཉིད། །བསྒྱུར་དུ་མེད་པ་སྒྱུ་མའི་རང་མདངས། །མི་
བ ང ས་ ས། ་་་་་
E
，
134



དགེ་འདུན་ཆོས་འཕེལ་གྱི་སྙན་རྩོམ་གྱི་རྣམ་བཤད།
བཟློག་གཤིན་རྗེ་རྒྱལ་པོའི་བཀའ་ཡིག །ཉམ་ཆུང་གྲོགས་ཀྱི་སྟེང་དུ་སླེབས་སོང་།།
སྔོན་སྨོན་ལས་ཀྱི་ཆར་ཟིམ་བབས་ཚེ། །ཡོད་ཡོད་འདྲ་བའི་དགུང་གི་འཇའ་ཚོན། །
དུང་སེམས་ཉི་མས་གསལ་དུ་སོང་ཚེ། །མི་མཐོང་ནམ་མཁའི་དབྱིངས་སུ་ཡལ་
སོང་། །ན་གཞོན་ལང་ཚོའི་མེ་ཏོག་རྒྱས་དུས། །ཡིད་ཀྱི་ཆུ་བོ་གཅིག་ཏུ་འདྲེས་པའི།།
འདྲིས་འདྲིས་ཆུང་གྲོགས་སེམས་ཀྱིས་འཚེར་ཡ། །ད་ལྟ་རིགས་དྲུག་གང་དུ་ཡོད་
ན། །སྐྱིད་ཤོད་ལྷ་སའི་གྲོག་ཆུ་ཕྲ་མོ། །ཞག་གསུམ་འཛོམས་པ་འགྲོགས་པའི་ཐ་མ། །
མི་རིང་འཕྲད་པའི་ཁ་ཆད་བྱས་པ། །རྨི་ལམ་ངང་ནས་མཇལ་དུས་སླེབས་སོང་། །
རྒན་གཞོན་བར་མའི་སྐྱེ་བོ་མཐའ་དག །ངེས་མེད་འཆི་བའི་སྣང་ཚུལ་མཐོང་་་
ཡང་། །ཆུང་སྐྱེས་གྲོགས་ཀྱི་བོར་བའི་ཕྱོགས་ལ། །ནང་གི་དུང་སེམས་ཆོད་ཐབས་
མི་འདུག །ཤི་རྗེས་འགྱོད་པ་བླུན་པོའི་ངང་ཚུལ། །ལུས་སེམས་རྒུད་པའི་རྒྱུ་ལས་
མེད་ཀྱང་། །ལུས་རིང་འདྲིས་པའི་སེམས་ཀྱི་བག་ཆགས། །གོམས་པའི་ཤུགས་འདི་
བཟློག་ཐབས་མི་འདུག། ལུས་ཟུང་ཟད་ལ་ཀེང་རུས་གཟུགས་བརྙན། །གསོན་དུ་
རེ་བའི་ཁོ་ཐག་ཆད་དེ། །འཆི་བའི་མིག་གིས་ཅེ་རེ་བལྟ་བའི། །གཏམ་དེ་བདེན་
ན་སྙིང་ལ་གཟན་པ། །མ་བརྟགས་སེམས་ཀྱི་འཆར་ཚུལ་ཞིག་ལ། །ད་དུང་དྲུང་ན་
ཡོད་ཡོད་འདྲ་བ། །དྲན་པའི་གཞུ་མོ་ནང་དུ་བཀུག་ཚེ། །སྙིང་ཁོང་སྟོང་བའི་རྒྱུ་
ལས་མི་འདུག །བརྩེ་ཞིང་འགྲོགས་པའི་ཕྱི་ཐག་བསམ་ཏེ། །མཆོག་གསུམ་བསླུ་བ་
མེད་པའི་ཞིང་དུ། །དགེ་བའི་དངོས་པོ་ཅུང་ཟད་བསྒྲུབས་པ། །ཕྱི་མའི་ཡུལ་དུ་
གྲོགས་ལ་བསྲིངས་སོ། །ཞེས་པ་འདི་སྣང་འཁོར་བའི་ཕུན་ཚོགས་མི་བརྟན་པ་
དང་འཆི་བ་མི་རྟག་པའི་རང་བཞིན་དྲང་བོར་བརྗོད་པས་ཀུན་གྱི་ཡིད་ལ་སྐྱོ་
ཤས་སྟེར་ཞིང་མིག་ལ་རང་དབང་མེད་པར་མཆི་མ་འཆོར་བའི་ནུས་པ་འདོན་
ཐུབ། འདི་ལྟ་བུ་སྒྱུ་རྩལ་གྱི་ཕན་ནུས་ཐོན་པ་འདི་དགེ་ཆོས་ཀྱི་རྩོམ་གཤིས་ལས་
135



དགེ་འདུན་ཆོས་འཕེལ། །
དོན་གྱི་ཉམས་དངོས་ཡིན། ཕར་བལྟས་ཚེ་རྩོམ་ཧྲིལ་པོར་མངོན་བརྗོད་དང་།
བརྡ་རྙིང་། གོ་དཀའ་བའམ་ཡོངས་སུ་མ་གྲགས་པའི་ཐ་སྙད་ཀྱིས་བཅིངས་མེད་
པར་རང་བཞིན་ཕལ་སྐད་དུ་བརྩམས་པས། དྭངས་གསལ་རྫིང་བུའི་ནང་གི་་་་
གོར་མོ་རྡོ་ལྟར་བློ་གྲོས་མཆོག་དམན་བར་གསུམ་ཀུན་གྱིས་གོ་བདེ་བའི་དགེ་་་་
མཚན་ལྡན། སྙན་ངག་ནི་སྐད་ཆའི་སྒྱུ་རྩལ་ཡིན་སྟབས། སྦྱོར་མཁས་ན་རོལ་མོའི་
ཁྱད་ཆོས་ལྡན། རྩོམ་འདིར་འཚོ་བའི་ནང་གི་རྒྱུན་སྤྱོད་ཐ་སྙད་ལྷུ་ལེགས་པར་
བསྒྲིགས་པས་སྔ་གཞུག་འབྲེལ་ཆགས་པ། ཚེག་ཁྱིམ་གཉིས་རེ་གཅོད་མཚམས་རེ་
བྱས་པས་ངག་གི་འདེགས་འཇོག་གསལ་བ། མིང་གཞི་མོ་དང་མ་ནིང་ཤས་ཆེ་
བས་འཇམ་མཉེན་གྱི་ཡོན་ཏན་ལྡན་ཞིང་སྙན་འཇེབས་ཀྱི་ཁྱད་ཆོས་ལྡན། ཀུན་
གྱི་མཐོང་ཆོས་སུ་གྱུར་བའི་དཔེར་ལ་ཁའི་ན་བུན། ཚོང་དུས་མགྲོན་པོ། དགུང་
གི་འཇའ་མཚོན། མེ་ཏོག ཆུ་བོ་སོགས་བཀོལ་པས་དོན་གི་གོ་བ་སྐྱེད་སླ་བའི་
ཁྱད་ཆོས་ལྡན། ཡིད་སེམས་གཅིག་ཏུ་འདྲིས་པའི་ཆུང་སྐྱེས་གྲོགས་པོ་འདས་པ་
ལྟ་བུ་ཚབ་མཚོན་རང་བཞིན་བརྗོད་སྙིང་བྱས་པས་ཀློག་པ་པོའི་སྐྱོ་བའི་ཡིད་་་་
འགྱུར་སློང་ནུས་པའི་ཁྱད་ཆོས་ལྡན། དགེ་བཤེས་ཆེན་པོ་ཤེས་རབ་རྒྱ་མཚོས།
ཚིག་ལ་མྱངས་ན་ཀ་རའི་རོ་ལས་མངར། །དོན་ལ་བརྟག་ན་ལྷུན་པོ་ལྗིད་ལས་ལྕི། །
ཞེས་པ་ནི་རྩོམ་འདི་འདྲ་ལ་དམིགས་ནས་བརྗོད་པ་ཡིན་ངེས་སོ། །
གསུམ་པ་མཇུག་བསྡུ་བ། དགེ་འདུན་ཆོས་འཕེལ་གྱི་རྩོམ་གཤིས་ནི་སྤྱིར་
རྒྱ་གར་ཤར་བའི་ལུགས་དང་ལྷོ་བའི་ལུགས་ལས་ཕྱི་མའི་ཁོངས་སུ་གཏོགས་ལ།
བྱེ་བྲག་རྗེ་རིན་པོ་ཆེ་ལྟ་བུ་ཚིག་སྦྱོར་གོ་སླ་བར་སྤེལ་བའི་ཁྱད་ཆོས་ལྡན་ལ་རྗེའི་
རྩོམ་གཤིས་དང་མི་འདྲ། འཇུ་མི་ཕམ་ལྟ་བུ་དོན་གྱི་གསལ་ཁ་འབྱེད་མཁས་པའི་
ཁྱད་ཆོས་ལྡན་ལ་འཇུ་མི་ཕམ་གྱི་རྩོམ་གཤིས་དང་མི་འདྲ། དགེ་བཤེས་ཤེས་རབ་
136



，
དགེ་འདུན་ཆོས་འཕེལ་གྱི་སྙན་རྩོམ་གྱི་རྣམ་བཤད།
རྒྱ་མཚོ་ལྟ་བུ་ཚིག་གི་ཟུར་ལེགས་པོ་ཐོན་པའི་ཁྱད་ཆོས་ལྡན་ལ་དེའི་རྩོམ་གཤིས་
ཡང་མིན། སྒོས་སྟེང་བློ་བཟང་ལྟ་བུ་ཚིག་སྦྱོར་རང་བཞིན་གྱིས་སྙན་པའི་ཉམས་
ལྡན་ལ་དེའི་རྩོམ་གཤིས་དང་ཡང་མི་འདྲ། གཞན་ཡང་རྗེ་ས་པཎ་ལྟ་བུ་དོན་གྱི་
བརྗོད་སྙིང་ཕྱུག་པའི་ཁྱད་ཆོས་ལྡན་ལ་རྗེ་ས་པཎ་གྱི་རྩོམ་གཤིས་ཀྱང་མིན། དེས་
ན་དགེ་ཆོས་ཀྱི་རྩོམ་གཤིས་དགེ་ཆོས་རང་གི་རྩོམ་ལས་བཞག་རྒྱུ་མེད་དེ། སྤྱི་་་
སྡོམ་དུ་བཀོད་ན། གོ་སླའི་ཚིག་སྦྱོར་རྨད་དུ་བྱུང་། །དོན་ཟབ་ཚིག་རིས་སྙན་་་་་
པའི་ཕུལ། །དུས་དང་ཁོར་ཡུག་ཀློག་པ་པོ། །ཀུན་དང་འདྲིས་པ་རྩོམ་གཤིས་་་་
དངོས། །ཞེས་དགེ་འདུན་ཆོས་འཕེལ་མཆོག་གི་རྩོམ་གཤིས་ལ་རང་བློའི་ཚོད་
ཀྱིས་དཔྱད་ཁུལ་བྱས་པ་རེ་ཞིག་རྫོགས་སོ། །སྨྲས་པ། །
བླང་དོར་འབྱེད་མཁས་རྣམས་དཔྱོད་མཆོག་གི་སྡེ། །
ཞི་རྒྱས་དབང་དྲག་གདུལ་བྱའི་ཐབས་ཚུལ་མཁས། །
མཁས་ཚུལ་གསུམ་ལྡན་རྡོ་རྗེ་འཆང་ཆེན་ཉིད།།
ཉམ་ཆུང་ཡིད་ཀྱི་མུ་ཏོའི་མགོན་དུ་བྱོན། །
དལ་འབབ་རིང་མོའི་མཁྱེན་རབ་ཀློང་བརྡོལ་བས། །
སྐལ་ལྡན་བློ་ཡི་ཐན་སྐྱོན་མིང་མེད་བྱས། །
རྣམ་བཤད་རྩོམ་གྱི་ལྗང་བུ་འདི་ཉིད་ཀྱང་། །
བརླན་གཤེར་མཐུན་པའི་རྐྱེན་གྱིས་སྲོག་ལྡན་བྱས། །
དགེའོ།
137



མཁས་དབང་དགེ་འདུན་ཆོས་འཕེལ་གྱི་ལོ་རྒྱུས་
ཞིབ་འཇུག་སྐོར་གྱི་ཐབས་ལམ་བསྡུས་བརྗོད་
ཤེས་ལྡན་ཡིད་ཀྱི་དགའ་སྟོན།



དགེ་འདུན་ཆོས་འཕེལ་གྱི་ལོ་རྒྱུས་ཞིབ་འཇུག་སྐོར་གྱི་ཐབས་ལམ་བསྡུས་བརྗོད།
----
-
གླེང་སློང་བ།
དེ་ཡང་ཇི་སྐད་དུ། རླངས་དཔལ་གྱི་སེང་གེའི་ཞལ་ནས། ལར་སྐྱེས་པའི་
མིས་རང་གི་སྐྱེ་རྒྱུད་མ་ཤེས་ན། ནགས་ཁུང་གི་སྤྲེའུ་འདྲ། ཡབ་མེས་ཀྱི་ཆེ་དགེ་
ཡིག་ཚང་མ་ཤེས་ན། མོན་ཕྲུག་ཡལ་བོར་དང་འདྲ་ཞེས་བརྗོད་པ་དང་། གནའ་
རབས་ལའོ་མཱའི་ཆབ་སྲིད་མཁས་ཅན་ཤས་སེ་ལའོས། རང་མ་སྐྱེས་གོང་གི་ལོ་
རྒྱུས་རྣམས་རྨོངས་གྱུར་ན། ཆུང་སེའུ་བཅུ་བའི་ཚུལ་དུ་ཟད་ཅེས་བརྗོད་པ་ལྟར།
གངས་ཅན་བོད་ལ་མཚོན་ན། ལོ་རྒྱུས་ཡིག་ཚང་རི་བོའི་གཏོས་དང་མཉམ་པ་
ཞིག་དེང་གི་ཆར་ཆུ་བུར་མིག་གི་མཐོང་ཆོས་སུ་ཡོད་པས་ན། འཛམ་གླིང་ན་ལོ་
རྒྱུས་ཡུན་རིང་ལྡན་པའི་མི་རིགས་ཀྱི་གྲས་སུ་རྩི་བཞིན་ཡོད། དེའང་ལོ་རྒྱུས་་་་་
མཁན་པོ་རབས་དང་རིམ་པ་བྱུང་བ་རྣམས་ཀྱི་བཀའ་དྲིན་ཁོ་ན་ལ་རག་ལས་
པའི་ཕྱིར་ན་ཇི་སྲིད་བར་དུ་བསྟོད་དགོས་པ་སྨོས་ཀྱང་ཅི་དགོས་མོད། འོན་ཏེ་
ཆོས་རྒྱལ་སྲོང་བཙན་སྒམ་པོའི་སྐུ་རིང་བོད་སྤྱི་སྤྱོད་ཀྱི་ཡི་གེ་བྱུང་ནས་དུས་་་་་
རབས་ཉི་ཤུ་བའི་དུས་འགོ་སྟེ་དགེ་འདུན་ཆོས་འཕེལ་གྱི་སྐུ་རིང་བར། ལོ་རྒྱུས་
སྨྲ་བའི་དབང་བོ་དག་གི་ཕྱག་སོར་ལས་བྱུང་བའི་ཡིག་ཚང་གྲགས་ཅན《 མ་ཎི་
བཀའ་འབུམ》དང་《བཀའ་ཆེམས་ཀ་ཁོལ་མ》《བཀའ་ཐང་སྡེ་ལྔ》 《སྦ་བཞེད»
《རྒྱལ་རབས་གསལ་བའི་མེ་ལོང》 《ཆོས་འབྱུང་མཁས་པའི་དགའ་སྟོན》《དེབ་
ཐེར་སྔོན་པོ》 《དེབ་ཐེར་དམར་པོ》 《རྒྱ་བོད་ཡིག་ཚང་ཆེན་མོ》 《དེབ་ཐེར་་་་་
དཔྱིད་ཀྱི་རྒྱལ་མོའི་གླུ་དབྱངས》བཅས་དང་། དེ་མིན་གྲུབ་མཐའ་ཁག་གི་ཆོས་
འབྱུང་ཇི་སྙེད་དུ་ཆོས་ཀྱི་བྱུང་འཕེལ་ལས་འཇིག་རྟེན་སྲིད་ལུགས་སྐོར་གསུངས་
139



དགེ་འདུན་ཆོས་འཕེལ།
པ་ཉུང་ཐལ་བ་ཙམ་དུ་ཟད། ཡིག་ཚང་མང་ཆེ་ཤོས་སུ་སངས་རྒྱས་བཅོམ་ལྡན་
འདས་ཀྱི་བསྟན་པའི་འཕེལ་རིམ་གཞིར་བཟུང་སྟེ། རྒྱལ་པོ་གང་དག་ལོ་ནམ་
ཙམ་དུ་སྲིད་དབང་བཟུང་ནས་ཆོས་སྤེལ་ཚུལ་དང་ཆོས་རྒྱལ་དེའི་སྐུ་རིང་ཆོས་
ཀྱི་དར་ཚུལ་གཙོ་བོར་བཟུང་སྟེ་བྲིས་པ་ལས། སྲིད་ཀྱི་དར་ནུབ་དང་སྤྱི་ཚོགས་
ཀྱི་འགྱུར་ལྡོག དམག་སྲིད་ཀྱི་ལས་སོགས་འཇིག་རྟེན་གྱི་སྲིད་ལུགས་བརྗོད་པ་
ཤིན་ཏུ་ཉུང་། བརྒྱ་ལ་སྲིད་ཕྱོགས་སུ་བསྙད་ཁུལ་ཅུང་ཙམ་བྱས་པའང་ཡིད་རྟོན་
དཀའ་བའི་ལྷ་སྒྲུང་གིས་མ་བསླད་ན། གྲུབ་མཐའ་ངེས་ཅན་ཞིག་གི་ལྟ་བ་བཟུང་
ནས་ཆེས་གུ་དོག་པའི་རྒྱར་ཚུད་ཡོད། །
དེ་དང་དེ་བཞིན་བོད་ཀྱི་ཡིག་ཚང་ཕལ་མོ་ཆེར་ཕྱི་མིག་གིས་བལྟས་ན།
ཆོས་ཀྱི་བྱུང་འཕེལ་གྱིས་མི་རིགས་ཀྱི་ལོ་རྒྱུས་འཐུས་པར་བྱས་པ་ནི། གཅིག་ན་
ལོ་རྒྱུས་མཁན་པོ་དེ་དག་སྒོ་གསུམ་ཆོས་ལ་བཅོལ་བའི་རབ་བྱུང་བཙུན་པ་ཡིན་
པ་དང་། གཉིས་ན་དུས་རབས་བདུན་པ་ནས་བཟུང་སངས་རྒྱས་ཀྱི་ཆོས་རྒྱ་གར་
འཕགས་པའི་ཡུལ་ནས་གངས་ཅན་བོད་དུ་རྒྱ་མཚོ་ཆེན་པོའི་ཀློང་བརྡོལ་བ་་་་
བཞིན་འཕེལ་བས་ན། བོད་ཀྱི་སྤྱི་ཚོགས་ཀྱི་སྟེང་རིམ་བཀོད་པའང་ཆོས་སྲིད་་་་
ཟུང་འབྲེལ་གྱི་རྣམ་པར་གྱུར་བ་དང་བོད་མི་ཡོངས་ཀྱི་བསམ་བློ་ཕྱོགས་དེར་་་་་
འཁོར་ཞིང་། ལོ་རྒྱུས་མཁན་པོའི་འོས་འགན་ཡང་སྐབས་དེའི་སྤྱི་ཚོགས་ཁོར་མོ་
ཡུག་དུ་བྱུང་བའི་དོན་གལ་བོ་ཆེ་དང་། མི་སྣ་གྲགས་ཅན་གྱི་གནས་ཚུལ། ཤེས་
རིག་གོང་འཕེལ་ལས་གྲུབ་པའི་སྤྱི་ཚོགས་ཀྱི་སྣང་ཚུལ་རང་གི་བསམ་བློའི་་་་་
ཟངས་སུ་བཙོས་ནས་ཕྱིར་ཡིག་རིས་སུ་ཕབ་པ་དེ་ཡིན་ཕྱིན། ང་ཚོས་ལོ་རྒྱུས་་་
མཁན་པོས་ཆོས་འབྱུང་གིས་སྲིད་དོན་འཐུས་པར་བྱས་པའམ་ཆོས་ཀྱིས་སྲིད་
ལུགས་མོག་པོར་བྱས་འདུག་སྙམ་སྟེ་འཁང་རའམ་དམའ་འབེབས་བྱེད་ག་ལ་
140



དགེ་འདུན་ཆོས་འཕེལ་གྱི་ལོ་རྒྱུས་ཞིབ་འཇུག་སྐོར་གྱི་ཐབས་ལམ་བསྡུས་བརྗོད།
རིགས། ཡིན་ནའང་སྤྱི་ཚོགས་ཁོར་ཡུག་དེར་གནས་ཀྱང་ཁོར་ཡུག་དེ་དང་་་་་་
སྐབས་དེའི་བསམ་བློའི་བཀག་རྒྱ་ལས་ཐར་ཏེ་དངོས་ཡོད་དང་མ་འོངས་པའི་
ཆེད་དུ་ལོ་རྒྱུས་ཞིབ་འཇུག་བྱེད་ཐུབ་པའི་ལོ་རྒྱུས་མཁན་པོ་ནི་རླབས་ཆེ་བའི་ལོ་
རྒྱུས་མཁས་ཅན་དུ་བརྩི་དགོས་སོ། །སྐབས་དོན་དགེ་འདུན་ཆོས་འཕེལ་ཚང་
གངས་ཅན་བོད་ཀྱི་ལོ་རྒྱུས་མཁན་པོ་གནམ་གྱིས་ས་བཀབ་པ་ལྟར་བྱུང་བ་་་་་
རྣམས་ལས་དམིགས་སུ་བཀར་ཏེ་ཞིབ་འཇུག་བྱེད་རིམ་གྱ་ནོམ་པར་མཆིས་པ་ནི།
ཁོང་ནས《 རྐྱལ་རབས་དེབ་ཐེར་དཀར་པོ》བརྩམས་པས་མཚོན་གོང་ཞུས་ཀྱི་་་་
གནད་དོན་ཐག་གཅོད་བྱས་ཏེ། བོད་དུ་ལོ་རྒྱུས་ཞིབ་འཇུག་གི་ཐབས་ལམ་་་་་
གསར་པའམ་ཚན་རིག་རང་བཞིན་ཅན་གྱི་ལོ་རྒྱུས་ཞིབ་འཇུག་གི་དབུ་བཏོད་
པ་དེ་ཡིན། ལོ་རྒྱུས་རིག་པའི་རྣམ་བཤད་ལས། རང་བྱུང་ཚན་རིག་དང་བཅས་
པའི་ཚན་རིག་གི་ངོས་འཛིན་ཡོད་དོ་ཅོག་ཞིབ་འཇུག་པས་རང་གི་རྣམ་དཔྱོད་
ལ་རྒྱུད་དགོས་པ་བཞིན། རང་གི་འདུ་ཤེས་ཀྱི་སླད་མ་ཞུགས་པ་མེད་པས། ཞིབ་
འཇུག་བྱས་འབྲས་དང་ཞིབ་འཇུག་བྱེད་ཡུལ་དངོས་ཀྱི་གནས་ལུགས་བར་ཧེ་
བག་ཅུང་ཙམ་མེད་པ་ཞིག་དཀོན་ཞེས་བརྗོད་པ་བཞིན། དགེ་འདུན་ཆོས་་་་
འཕེལ་གྱི་ལོ་རྒྱུས་ཞིབ་འཇུག་གི་འབྲས་བུ་ཡོངས་རྫོགས་ཡང་དག་པ་ཡིན་་་་་་
དགོས་པའི་ངེས་པ་མེད་ལ། ཡང་སྒོས་སུ་ལོ་རྒྱུས་ཀྱི་གནད་དོན་རྙོག་འཛིང་ཅན་
ལོ་རྒྱུས་མཁན་པོས་རིགས་པས་སྒྲོས་ཐག་གཅད་པར་རང་གི་ལྟ་བའམ་བློ་་་་་
ཁམས་ཀྱིས་མ་སླད་པ་མེད་ཅིང་། ལྟ་བ་དང་རིག་པའི་དཔྱད་སྟོབས་གཉིས་ཀྱང་
མཐའ་ཅན་ཡིན་གཤིས། ཚད་མའི་སྐྱེས་བུའི་ཚད་ལྟར་བརྒྱ་ཁ་གཅིག་ཏུ་གཅོད་
ག་ལ་ཐུབ། རྒྱུ་མཚན་དེས་ན་ང་ཚོས་དགེ་འདུན་ཆོས་འཕེལ་གྱི་ལོ་རྒྱུས་དཔྱད་
འབྲས་བདེན་པ་ཡིན་པའི་ཆ་ནས་ཁོང་གི་བརྩམས་ཆོས་དབྱེ་ཞིབ་བྱེད་པ་་་་་
141



T，
དགེ་འདུན་ཆོས་འཕེལ།
ཕུགས་ཀྱི་དམིགས་ཡུལ་དུ་མི་འཛིན་པར། དགེ་འདུན་ཆོས་འཕེལ་གྱི་བསམ་་་་
བློའམ་རིག་གཞུང་ཞིབ་འཇུག་གི་ཐབས་ལམ་དང་ཁོང་གི་བསམ་བློའི་བག་ཏུ་
ཉར་བའི་རིག་གནས་ཀྱི་བླ་སྲོག་དེ་ཉིད་མངོན་དུ་བཏོད་ནས་དེང་གི་ཆར་བོད་
ཀྱི་རིག་གནས་འཛུགས་སྐྲུན་གྱི་གསོས་སུ་འདྲེན་རྒྱུ་ནི་ང་ཚོའི་འོས་འགན་ཡིན་
ལ། ལོ་རྒྱུས་ཞིབ་འཇུག་གི་དགོས་པའང་དངོས་ཡོད་དང་འབྱུང་འགྱུར་གྱི་ཆེད་
དུ་ཡིན་པ་ལས་ལོ་རྒྱུས་ཀྱི་ཆེད་དུ་ལོ་རྒྱུས་ཞིབ་འཇུག་བྱེད་པ་མིན་པའི་ཕྱིར་རོ། །
གཅིག དཔྱད་གཞི་དང་དཔྱད་པ་ཟུང་དུ་སྦྲེལ་བ། །
དཔྱད་གཞི་མང་པོ་ལག་ཏུ་ལོན་པས་གུང་བསྒྲིགས་པ་ལས་རང་གི་རྣམ་
པར་དཔྱོད་པས་བརླན་པར་མ་བྱས་ན། ལོ་རྒྱུས་བྲིས་པ་འདི་ཚིག་རོའི་ཕུང་པོ་
ཙམ་དུ་ཟད་དེ། གནད་དོན་བར་གྱི་རྒྱུ་རྐྱེན་རྟེན་འབྲེལ་རྨོངས་པས་ཚན་རིག་
རང་བཞིན་དུ་འགྱུར་མི་སྲིད། དེ་བཞིན་དཔྱད་གཞི་གཙིགས་སུ་མི་འཛིན་པར་
རང་གི་རྣམ་དཔྱོད་གང་ལ་སླེབས་ཚད་ཚད་མར་རློམ་ནས་ལོ་རྒྱུས་རྩོམ་་་་་
འབྲིའམ་དཔྱད་པ་བྱས་པ་ནི། གནས་ལུགས་དངོས་ལས་རིང་དུ་ཆས་པའི་རྟོག་
བཟོའི་ཕུང་བོར་གྱུར་པས་ན། དཔྱད་གཞི་དང་དཔྱད་པ་གཉིས་ཟུང་དུ་འབྲེལ་
དགོས། བོད་ཀྱི་ལོ་རྒྱུས་མཁན་པོ་རྣམས་ལས་དགེ་འདུན་ཆོས་འཕེལ་ནི་གནད་
དོན་འདི་གཉིས་ཐག་གཅོད་ལེགས་པོ་བྱེད་ཐུབ་པའི་གྲས་ཡིན། རྒྱལ་རབས་་་
དེབ་ཐེར་དཀར་པོ་བརྩམ་འབྲིའི་གྲ་སྒྲིག་བྱེད་རིང་ཁོང་གིས་དཔྱད་གཞི་་་་་
གཙིགས་སུ་བཟུང་ཚུལ་བསྡུས་ཏེ་བརྗོད་ན། སྤྱིར་རྒྱ་གར་སོགས་ཡུལ་གྲུ་མང་
པོར་མི་ལོ་བཅུ་གཉིས་ཀྱི་རིང་ཕེབས་བཞུགས་གནང་སྐབས། སྲིད་ཕྱོགས་ཀྱི་ལོ་
，
142



，
，
，
དགེ་འདུན་ཆོས་འཕེལ་གྱི་ལོ་རྒྱུས་ཞིབ་འཇུག་སྐོར་གྱི་ཐབས་ལམ་བསྡུས་བརྗོད།
རྒྱུས་ཤིག་རྩོམ་བཞེད་ཡོད་སྟབས། དཔྱད་གཞི་ཅི་ལོན་བསྡུ་རུབ་བྱས་ཤིང་། བོད་
མེ་ཁྱི་ལོའི་ཟླ་བ་གཉིས་པའི(སྤྱི་ལོ༡༩༤༦)ནང་ཧོར་ཁང་སྐུ་འཁོར་བཅས་རང་
ཡུལ་གྱི་ར་མ་སྒང་དུ་ཕེབས་ཏེ་གནའ་དུས་བཙན་པོ་ཁྲི་ལྡེ་སྲོང་བཙན་གྱི་སྐབས་
བཞེངས་པའི་སྐར་ཆུང་རྡོ་རྗེ་དབྱིངས་ཀྱི་གཙུག་ལག་ཁང་གི་གནས་ཤུལ་དུ་་་་
ཡོད་པའི་བཀའ་གཙིགས་ཀྱི་རྡོ་རིང་ཡི་གེ་དཔྱད་གཞི་རུ་ཞིབ་བཤུས་གནང་བ་
དང་། འུ་ཤིང་རྡོ་རྗེ་དཔེ་མེད་བཀྲ་ཤིས་དགེ་འཕེལ་གྱི་གཙུག་ལག་ཁང་གནས་
ཡུལ་དུ་ཕེབས་ཏེ་དེའི་རྡོ་རིང་སོགས་གནའ་རྫས་ལ་ཞིབ་བརྟག་གནང་། བཀའ་
ཤག་སྲིད་གཞུང་ནས་ཀྱང་མཁས་དབང་ཉིད་ཀྱི་བཞེད་མོས་ལྟར་དཔྱད་གཞི་
མཁོ་འདོན་བྱུང་བ་སོགས་ཀྱིས་མཚོན། དེབ་དཀར་རྩོམ་པའི་སྔོན་འགྲོའི་སྟ་་་་
གོན་གང་རྒྱས་མཛད། ལར་དཔྱད་གཞི་ཕྱག་ཏུ་མང་པོ་ཞིག་འབྱོར་ཡང་གོ་བ་ཆུ་
ཐུབ་ཀྱི་རིག་པས་བརླན་པར་མ་བྱས་པར་སོབ་པའི་ཕུང་བོ་ཞིག་ཏུ་བསྒྲིགས་ན།
གླེགས་བམ་གྱི་བོངས་ཚད་ཆེ་རུང་དོན་གྱི་ལོ་རྒྱུས་གཙང་དག་ཅིག་མི་ཡོང་།
དགེ་འདུན་ཆོས་འཕེལ་ཉིད་ནས་དཔྱད་གཞི་གང་ལོན་དཔྱད་གསུམ་རྣམ་དག་
གིས་ཤ་ཆོད་རུས་ཆོད་བྱས་ཏེ་མཐར་གྱི་སྡོམ་ཚིག་བཞག་པ་ནི། ཁོང་གི་བརྩམས་
ཆོས་གཟུར་གནས་སུའི་སྤྱན་སྔར་བསྟར་ནའང་བསྟོད་བསྔགས་ཀྱི་མཆོད་སྤྲིན་
མི་འབུལ་བ་མེད་པ་དེ་ལྟ་བུ་ཡིན། ཁོང་རང་ཉིད་ཀྱི་ཞལ་ནས་ཀྱང་། ངས་ལྟ་་་
བའི་སྐོར་ལ་དཔེར་ན་དཔྱད་བྱའི་ལྟ་བ་དེ་གྱང་ལྟ་བུ་ཞིག་ཡིན་ན་དེ་བརྟོལ་་་་
ནས་ཕར་ཐོན་ཏེ་སླར་ཡང་ཚུར་བལྟས་ནས་དཔྱད་པར་བྱས་ཚར་ཞེས་གསུངས་
པ་ལྟར་ཡིན། དེབ་ཐེར་དཀར་པོར། ཏུན་ཧོང་ཡིག་ཆ་དང་། ཤོག་དྲིལ། རྡོ་རིང་
ཡི་གེ རྒྱ་ནག་ཐང་ཡིག་སོགས་ལས་བྱུང་བའི་བོད་ཀྱི་རྒྱལ་རབས་སྐོར་སོགས་
དཔྱད་གཞི་ཡིག་ཆ་གལ་འགངས་ཆེ་བ་རྣམས་གང་ལ་གང་འཚམས་དེ་ལ་དེ་་་
143



དགེ་འདུན་ཆོས་འཕེལ།
བསྟུན་སྒོས་ཀ་ཕྲེང་ལྟར་གུང་བསྒྲིགས་ཏེ་རྟགས་བཏབ། དོན་ཚན་རེ་རེའི་་་་
མཇུག་ཏུ་རང་གི་རྣམ་དཔྱོད་ཀྱི་ཀློང་ཡངས་ལས་ཐོན་པའི་དཔྱད་འབྲས་ལ་་་་
དཀྱུས་ཞེས་པའི་རྟགས་བཏབ་སྟེ་བཀོད། འདི་ལྟ་བུ་ནི་ཁོང་གིས་དཔྱད་གཞི་་་
ཡིད་རྟོན་ཅན་དང་རྣམ་དཔྱོད་རིག་པ་གཉིས་ཟུང་དུ་སྦྲེལ་ཏེ། ཚན་རིག་རང་
བཞིན་གྱི་ཞིབ་འཇུག་བྱས་པའི་འབྲས་རྟགས་ཡང་དག་ཡིན་ནོ། ། །
དེ་ཡང་གོང་དུ་ཞུས་པ་ལྟར། རང་རེའི་ལོ་རྒྱུས་མཁན་པོ་མང་ཤོས་རབ་
བྱུང་བཙུན་པ་ཡིན་པ་དང་དེའི་ཁོར་ཡུག་ཀྱང་ཆོས་ཀྱི་བསམ་བློས་གང་བས། ལོ་
རྒྱུས་ཀྱི་དོན་གཞལ་བ་ལའང་སྐབས་དེའི་དགོས་པ་སོགས་སུ་ཚུད་ནས་ལོ་རྒྱུས་
ཡིག་ཚང་བཀོད་པ་ལ་དགེ་འདུན་ཆོས་འཕེལ་ནས་སྐྱོན་བརྗོད་འདི་ལྟར་གནང་
ཡོད་དེ། དཔེར་ན། རྒྱལ་ཁམས་རིག་པས་བསྐོར་བའི་གཏམ་རྒྱུད་གསེར་གྱི་ཐང་
མར། ལྷོ་བྲག་གཙུག་ལག་ཕྲེང་བ་སོགས་ལོ་རྒྱུས་མཁན་པོས་འཇམ་དཔལ་རྩ་
རྒྱུད་ཀྱི་ལུང་ཚིག་ལ་དཔྱད་པ་ཞིབ་མོ་མ་བཏང་བར། མ་འགྲིག་བཙན་སྦྱར་དུ་
གངས་ཅན་བོད་ལ་སྦྱར་ནས་རྗེ་གཉའ་ཁྲི་བཙན་པོའི་མཆེད་ཁུངས་རྒྱ་གར་དུ་
བཅོལ་བ་དང་། ལ་ལས་ལུང་དེ་དག་ཞྭ་དཔེ་ལྷམ་འགེབས་བྱས་ཏེ། རྗེ་གཉའ་
ཁྲིའི་གདུང་རྒྱུད་བཤད་སྐབས། ཀོ་ས་ལའི་རྒྱལ་བོ་ལ་བུ་ལྔ་ཚིགས་སུ་སྐྱེས་པ་་་་
བཀྲ་མི་ཤིས་པར་བསམ་ནས་ཆུར་བསྐྱུར་བ་བོད་དུ་ཁྱེར་ནས་རྙེད་པ་ལ་གཉའ་
ཁྲི་བཙན་པོ་ཡིན་ཞེས་བརྗོད་པ་དང་། འཇམ་དཔལ་རྩ་རྒྱུད་ཀྱི་ལུང་ཚིག་རེ་་་
ཟུང་ཆོས་རྒྱལ་སྲོང་བཙན་སྒམ་པོ་ལ་སྦྱར་ནས་རྒྱལ་པོའི་དགུང་གྲངས་ཀྱང་་་་
སྟོན་པའི་དགུང་གྲངས་ལྟར་གྱ་གཅིག་ཏུ་བཞུགས་ཞེས་བཤད་སྲོལ་སྤེལ་བ་དང་།
བོད་ཀྱི་རྒྱལ་བོ་ཤཱཀྱའི་རིགས་སུ་བཤད་ཅིང་། ཕྱིས་སུ་གཏམ་དེ་ལ་ཡལ་ག་་་་
ཐོགས་ཏེ་སོག་པོའི་ཇིང་གུར་རྒྱལ་པོ་སོགས་ཀྱང་དེའི་རིགས་སུ་བཤད་པ་་་་་
144



དགེ་འདུན་ཆོས་འཕེལ་གྱི་ལོ་རྒྱུས་ཞིབ་འཇུག་སྐོར་གྱི་ཐབས་ལམ་བསྡུས་བརྗོད། །
སོགས་ལུང་ཚིག་ཐན་ཐུན་ཁུངས་བཅོལ་ཏེ་རིགས་པས་དཔྱད་མི་བཟོད་པའི་ལོ་
རྒྱུས་ཀྱི་སྡོམ་ཚིག་འཁོད་པ་ལ་འཛེམ་མེད་གཟུར་གནས་སྒོས་སྐྱོན་བརྗོད་བྱས་
པ་མ་ཟད། ལུང་ཙམ་ལ་ཁུངས་བཅོལ་བའམ་ལུང་ཙམ་ལ་གོ་བ་བསྐྱེད་པར་་་་་
བརླམས་ཏེ། རང་གི་གུ་དོག་པའི་བསམ་བློ་བཙན་དུ་འཛིན་པའི་ལོ་རྒྱུས་མཁན་
པོ་དག་ལ་ཐ་ཚིག་འདི་ལྟར་བསྒྲགས་ཡོད་དེ། ལྐོག་གྱུར་དོན་ལ་གཞོལ་བའི་མི་
མཐུན་ལུང་། །བདེན་པའི་དབྱེ་བ་འབྱེད་པའི་ང་རྒྱལ་གྱིས། །རྩོད་པའི་ཐལ་མེ་
ཕན་ཚུན་བསྣུན་པ་འདི། །རིགས་པའི་རྒྱལ་པོའི་བསྟན་ལ་མཛེས་མ་ཡིན་ཞེས་སོ། །
དགེ་འདུན་ཆོས་འཕེལ་རང་ངོས་ནས་བཤད་ན། སྲོལ་རྒྱུན་གྱི་གཞུང་པོད་
ལྔ་གསན་བསམ་གྱི་ཁོར་ཡུག་ལས་འཚར་ལོངས་བྱུང་བའི་ཆོས་ལུགས་པ་ཞིག་
ཡིན་རུང་། འཇིག་རྟེན་སྲིད་ལུགས་སུ་གཏོགས་པའི་ལོ་རྒྱུས་རིག་གནས་སྐོར་ལ་
མཁས་པ་གཞན་ལྟར་ཉ་ཉུང་མཉམ་བསྲེས་ཀྱི་དཔྱད་བརྗོད་མ་བྱས་པར། ཆོས་
དང་སྲིད་ཀྱི་རིག་གནས་སོ་སོར་གཙང་དག་སྒོས་དཔྱད་ཞིབ་བྱས་པ་དང་། མི་
རིགས་ཀྱི་དངོས་ཡོད་དང་འབྱུང་འགྱུར་གྱི་དགེ་ཕན་ལ་དམིགས་ནས་ལོ་རྒྱུས་
ཞིབ་འཇུག་བྱེད་པ་སོགས་ལ་གཞིགས་ན། སྔོན་བྱོན་ལོ་རྒྱུས་མཁན་པོ་སྐར་་་་་
ཚོགས་ལྟ་བུ་ལས་དགེ་འདུན་ཆོས་འཕེལ་ནི་ཐོ་རངས་སྐར་ཆེན་ལྟ་བུ་ལྷང་ངེར་
བུད་ཡོད་པ་ཀུན་གྱིས་ཤེས་ཐུབ། དེ་ཡང་སྨྱུག་ཐོགས་པས་དགེ་འདུན་ཆོས་་་་་
འཕེལ་སྔོན་བྱོན་ལོ་རྒྱུས་མཁན་པོ་འགོས་ལོ་དང་གཙུག་ལག་ཕྲེང་བ། ཚལ་པ་
སོགས་དྲན་དབང་གསེར་རིའི་ཕྲེང་བ་ལྟར་བྱོན་པ་རྣམས་དང་བསྡུར་ནས་འོལ་
ཚོད་ཀྱིས་འདི་བསྟོད་གཞན་སྨད་བྱས་པ་མིན་ཏེ། གཙོ་བོར་དགེ་འདུན་ཆོས་་་
འཕེལ་གྱི་གཞན་ལས་འཕགས་པའི་ཁྱད་ཆོས་སམ་ཁོང་གི་བསམ་བློ་སྟེ་དུས་་་་
1 45



དགེ་འདུན་ཆོས་འཕེལ།
སྐབས་ངེས་ཅན་དེར་གནས་རུང་བསམ་བློ་དེ་ཡི་རྒྱ་ལས་འགོང་ཐུབ་པའི་བླ་་་་
མེད་ཀྱི་ཁྱད་ཆོས་དེ་ཉིད་བོད་ཀྱི་རིག་གནས་ཀྱི་བླ་སྲོག་ཏུ་གྲུབ་པའི་རྒྱུ་རྐྱེན་དུ་
དམིགས་ནས་བསྟོད་བསྔགས་བྱས་པ་མ་གཏོགས། དགེ་འདུན་ཆོས་འཕེལ་གྱིས་
བཤད་ཚད་བརྩམས་ཚད་འཁྲུལ་མེད་བདེན་ཐུབ་ཏུ་མི་འགྲོ་སྟེ། ཁོང་གི་དེབ་་་་
ཐེར་དཀར་པོ་ལྟ་བུར་ཏུན་ཧོང་ཡིག་ཆ་དང་རྡོ་རིང་ཡི་གེ་སོགས་འབྲེལ་ཡོད་
དཔྱད་ཡིག་ལ་རྣམ་དཔྱོད་རིགས་པས་ཡང་ཡང་བརླན་པར་བྱས་པའི་རྗེས་སུ་
འཁོད་པའི་ལོ་ཚིགས་སྐོར་ཀྱང་ཨ་ལགས་ཚེ་ཏན་ཞབས་དྲུང་ནས་སྐྱོན་མ་་་་་
བཏོན་པ་ལྟ་བུའོ། ། །
，
གཉིས། སྤྱི་དང་བྱེ་བྲག་ཟུང་དུ་སྦྲེལ་བ།
ལོ་རྒྱུས་ཞིབ་འཇུག་གི་ལས་ཀ་དོན་དུ་གཉེར་བའི་རིག་སྨྲ་ཞིག་ཡིན་ཕྱིན།
ཞིབ་འཇུག་གི་མགོ་མཇུག་བར་གསུམ་དུ་མི་རིགས་སྤྱི་འམ་རིག་གནས་སྤྱིའི་་་་
མཐོ་ཚད་ལ་གནས་དགོས་པ་ལས། བྱེ་བྲག་གུ་དོག་གི་གཞི་ཁྱོན་ལས་རྒྱ་བསྐྱེད་
མ་ནུས་ན་ཞིབ་འཇུག་གི་ལས་ལ་ངལ་བ་ཇི་ལྟར་བྱས་རུང་ཚན་རིག་རང་བཞིན་
གྱི་དཔྱད་འབྲས་ཤིག་ཐོབ་མི་ཐུབ། སྤྱིའང་བྱེ་བྲག་གིས་གྲུབ་པ་ཞིག་ཡིན་སྟབས་
བྱེ་བྲག་ཏུ་གྱུར་བའི་གནས་ལ་ཞིབ་འཇུག་གིས་མ་ཟིན་ཚེ། སྤྱིའི་སྡོམ་ཚིག་ཀྱང་
ཚན་རིག་གི་རང་བཞིན་དུ་འགྱུར་མི་ཐུབ། དེས་ན་སྤྱི་དང་བྱེ་བྲག་ཟུང་དུ་སྦྲེལ་
རྒྱུ་ནི་ལོ་རྒྱུས་ཞིབ་འཇུག་གི་ཚན་རིག་རང་བཞིན་གྱི་ཐབས་ལམ་ཞིག་ཏུ་་་་་
འཁུམས་ཏེ། སྔོན་བྱོན་བོད་ཀྱི་ལོ་རྒྱུས་མཁན་པོ་ཕལ་མོ་ཆེས་ཚུལ་འདི་ཐག་་་་
གཅོད་ལེགས་པོ་བྱེད་མ་ཐུབ་པའི་རྒྱུ་མཚན་གྱིས། རང་སོ་སོའི་གྲུབ་མཐའ་བྱུང་
，
1 46



དགེ་འདུན་ཆོས་འཕེལ་གྱི་ལོ་རྒྱུས་ཞིབ་འཇུག་སྐོར་གྱི་ཐབས་ལམ་བསྡུས་བརྗོད།
འཕེལ་ལས་འཕྲོས་ཏེ་རྒྱལ་རབས་མཚོན་ཙམ་བཀོད་པས་བོད་ཀྱི་ལོ་རྒྱུས་ཀུན་
འཐུས་པར་བྱས་པའི་སྣང་ཚུལ་བྱུང་ཞིང་། བགྲང་བྱ་ལོ་རྒྱུས་ཀྱི་དལ་འབབ་རིང་
མོའི་ནང་ཚུལ་ལུགས་དེ་ཉིད་རྒྱུན་འབྱམས་སུ་སོང་བས་ན། དམག་དོན་དང་་་
ཤེས་རིག་དར་རྒྱས་དེ་ཙམ་བྱུང་བའི་མི་རིགས་ཤིག་ལ་དེ་ལྡན་གྱི་ཡིག་ཚང་མེད་
པ་ལྟ་བུ་རྒྱུན་ལྡན་མིན་པའི་གནས་ཚུལ་བྱུང་ཞིང་། ད་ཕན་མི་ལོ༣༩༠༦གི་སྔོན་
ན་ཞང་ཞུང་ཚུད་པའི་བོད་ཀྱི་ཤེས་རིག་ཕུན་སུམ་ཚོགས་པ་ཡོད་པ་ལ་ཕྱོགས་
རིས་སེང་རས་ཀྱིས་བསྒྲིབས་ཏེ་ཡིག་ཚང་མང་བོར་གཉའ་ཁྲི་བཙན་པོའི་ཡར་
སྔོན་གྱི་སྐོར་ལ་འཆད་རྒྱུ་མང་པོ་མེད་པར་ཤོག་སྟོང་མ་ཡིན་པ་ཙམ་ལས་མ་་་་
མཆིས། སྲོང་བཙན་སྒམ་པོའི་ཡན་ཆོད་རྒྱལ་པོ་རིམ་བྱོན་གྱི་མིང་གི་གོ་རིམ་ཙམ་
ལས་གཞན་ཅི་ཡང་བགྲང་རྒྱུ་མེད་པ་དང༌། ཐུབ་པའི་བསྟན་པ་འཕགས་ཡུལ་
ནས་བོད་དུ་མ་དྲངས་གོང་བོད་བསིལ་བའི་ལྗོངས་འདི་ཤེས་རིག་གི་སྒྲོན་མེ་མ་
སྦར་བའི་མུན་ཀློང་ཀླ་ཀློའི་ཡུལ་གྲུར་བརྗོད་པ་ལྟ་བུ། མི་རིགས་སྤྱིའི་མཐོ་ཚད་
ལ་འཛེགས་མ་ནུས་པར་བྱེ་བྲག་རང་གི་གྲུབ་མཐའི་འདོད་ཞེན་དུ་བྱིང་ནས་་་་
དོན་དངོས་ལས་རིང་དུ་ཆས་པའི་ལོ་རྒྱུས་བྲིས། དགེ་འདུན་ཆོས་འཕེལ་ནས་བྱེ་
བྲག་རང་ཞུགས་པའི་གྲུབ་མཐའ་ལ་དད་མོས་གཞན་ལས་མི་དམན་པ་ཞིག་་་་་
ཡོད་རུང་། མི་རིགས་སྤྱིའི་ལོ་རྒྱུས་ཞིབ་འཇུག་གནང་སྐབས་མིག་རྒྱང་དེ་གུ་དོག་
པའི་གྲུབ་མཐའི་ཡོལ་བས་སྒྲིབ་མེད་དེ། དཔེར་ན། བོད་རྒྱལ་རབས་ཀྱི་གཞི་རྩའི་
ཐ་སྙད་དཔྱད་པ་ལས་བོད་ཅེས་པའི་ཐ་སྙད་དཔྱད་སྐབས། གཡུང་དྲུང་བོན་གྱི་
འདོད་བཞེད་དེ། ཐོག་མར་བོན་གྱི་ཡུལ་ཞེས་གྲགས་པ་ལ་རྗེས་སུ་བོད་ཀྱི་ཡུལ་
ཞེས་ཟུར་ཆགས་པ་ཡིན་པའི་བཤད་སྲོལ་ལ། སྔོན་བྱོན་མཁས་པ་གཞན་ལྟར་་་་
སྣང་མེད་དུ་མ་འཕངས་པར། བོད་དང་བོན་གཉིས་དོན་གཅིག་གོ་བྱ་བ་འདི་
1 A7



-
-
，
དགེ་འདུན་ཆོས་འཕེལ།
ངེས་པར་བཞད་གད་སློང་བའི་གཏམ་དུ་སྣང་མོད་ཀྱི། ཅུང་ཟད་ཅིག་བསམ་་་་
དགོས་པ་ཡང་ཡིན་ཏེ། དེ་ཡང་རྗེ་གནམ་རི་སྲོང་བཙན་ཡན་ཆད་ལ། འདི་ཡུལ་
གང་པོ་ན་གཡུང་དྲུང་བོན་གྱི་ཆོས་ལུགས་འབའ་ཞིག་དར་བས། མིང་དེ་སྐད་
གྲགས་ཀྱང་ཡ་མཚན་རྒྱུ་ཆེར་མེད་ལ། རྒྱ་ནག་རྣམས་སྔོན་དུས་སུ་བོད་ཡུལ་ལ་
ཕོན་གྱི་ཡུལ་ཞེས་འབོད་པ་ཡང་བོན་ཞེས་བྱ་བའི་སྒྲ་དང་ཉེ་བས་སོ། །ཞེས་ཀུན་
གྱི་རྣ་ལམ་དུ་གསལ་འདེབས་བྱས་པ་དང་། གཞན་ཡང་ཆོས་རྒྱལ་སྲོང་བཙན་གྱི་
ལོ་ཚིགས་དཔྱད་སྐབས་གཡུང་དྲུང་བོན་གྱི་གནའ་གཞུང་བྱམས་མ་གཙིགས་སུ་
བཟུང་སྟེ་རྒྱབ་རྟེན་གྱི་ལུང་ཁུངས་ཡང་དག་ཏུ་བཅོལ་བ་སོགས་ཞིབ་འཇུག་གི་
གཞི་རྐང་རིགས་སྤྱིའི་མཐོ་ཚད་དུ་བཙུགས་ཤིང་བྱེ་བྲག་གྲུབ་མཐའ་ཕྱོགས་ལྷུང་
དུ་མ་སོང་བ་ནི། སྐབས་དེ་དང་ཁོར་ཡུག་དེར་མཚོན་ན་ཇི་འདྲའི་རླབས་ཆེ་བ་
ཞིག་རེད་ཨང་། ཁོང་གི་ཞལ་ནས་ཀྱང་། ཐ་ན་བོན་གྱི་ངག་སྒྲོས་ཚུན་ཆད་ནས་
ཀྱང་བླངས་ཏེ། ཐོས་པ་ཆུང་བས་འོལ་ཚོད་དང་། ཕྱོགས་ལྷུང་གི་གཅམ་བུ་ལ་་་
སོགས་པའི་དྲི་མས་མ་གོས་པར་བྲིས་པའི་ཁུལ་དུ་ལགས་པས། གཟུར་གནས་
དཔྱོད་ལྡན་འདྲ་ཡོད་ན་དགྱེས་པའི་མཆོད་ཡོན་དུ་ཡང་ཆེའོ་སྙམ་ཞེས་གསུངས་
པ་དང་། ཁོང་གིས་བརྩམས་པའི་བོད་ཀྱི་རྒྱལ་རབས་ཀྱི་མཚན་དུའང་ས་དགེ་
བཀའ་རྙིང་བོན་སོགས་ཀྱི་གྲུབ་མཐའི་ཕྱོགས་ཞེན་གྱི་དྲི་མས་མ་བསྒྲིབ་པར་་་་་
དཀར་པོ་གངས་ཀྱི་མཐུན་ཆོས་སུ་《དེབ་ཐེར་དཀར་པོ》ཞེས་དགོངས་གཞི་་་་་
དགོས་པ་ཅན་གྱི་མཚན་འདི་གསོལ་བའོ། །
མ་གཞིར་བསིལ་ལྡན་བོད་ཀྱི་གྲུབ་མཐའ་མཆིས་སོ་ཅོག་ནི་ཡུལ་རང་གི་
རིག་གནས་ཀྱི་སྣང་ཚུལ་ཞིག་ཡིན་པས་ན། བོད་ཀྱི་ལོ་རྒྱུས་ཞིབ་འཇུག་བྱེད་པའི་
གཞི་ཁྱོན་དུ་སོ་སོའི་གོ་གནས་དང་རིན་ཐང་འདྲ་མཉམ་དུ་ཡོད་ལ། ཚན་རིག་
148



དགེ་འདུན་ཆོས་འཕེལ་གྱི་ལོ་རྒྱུས་ཞིབ་འཇུག་སྐོར་གྱི་ཐབས་ལམ་བསྡུས་བརྗོད། །
རང་བཞིན་གྱི་ཞིབ་འཇུག་ཅིག་ཡིན་ཚད་དེ་ལ་བཟང་ངན་དང་མཐོ་དམན་གྱི་
ཁྱད་པར་མེད་དོ། །
གསུམ། ལྟ་བ་དང་དཔྱད་པ་ཟུང་དུ་སྦྲེལ་བ།
ཚན་རིག་གི་ཞིབ་འཇུག་ཐད་རང་ལྟ་མཆོག་འཛིན་ནམ་ལྟ་བ་མཁྲེགས་་་་
འཛིན་ནི་ཞིབ་འཇུག་གི་གཤེད་མར་བརྩིས། ལོ་རྒྱུས་ཞིབ་འཇུག་ཀྱང་དེ་ལྟར་་་་་
ཡིན་ཏེ། བཅོས་སྒྱུར་མཁན་པོའི་སྨྱུག་རྩེར་མ་རེག་པའི་དཔྱད་ཡིག་གདོད་མ་་་
ཅན་དང་། གནའ་རྫས། འགྱུར་རྡོ་སོགས་གནའ་རྫས་རྟོག་ཞིབ་རིག་པའི་ཁྱབ་
ཁོངས་སུ་གྱུར་པ་རྣམས་ཆེས་གལ་ཆེ་བའི་གོ་བབ་བཟུང་བ་བཞིན། དེ་དག་ཡང་
ནས་ཡང་དུ་རྙེད་སྲིད་པ་དང་ཆབས་ཅིག་ཏུ་རྟོག་ཞིབ་བྱེད་པའི་ཉམས་མྱོང་་་
དང་དེ་བསྟུན་གྱི་འཕྲུལ་ཆས་སམ་ལག་རྩལ་ཕུན་ཚོགས་སུ་འགྲོ་བས་ན། ལོ་རྒྱུས་
ཀྱི་གནད་དོན་རེ་ཟུང་སྔོན་ཐག་བཅད་ཟིན་ནས་ཀུན་གྱི་བློ་ངོར་གྲུབ་པ་རྣམས་
སླར་ཡང་སྐྱོན་འབེབ་ཚེ། ཡང་དག་དཔྱད་པའི་རྗེས་སུ་འབྲང་དགོས་པ་ལས་
སྔོན་ཞེན་གྱི་ལྟ་བའམ་འདོད་ཚུལ་མཁྲེགས་འཛིན་བྱ་མི་རིགས། ལྟ་བ་དང་་་་
དཔྱད་པ་གཉིས་ནམ་ཡང་ཟུང་དུ་འབྲེལ་དགོས་པ་ལས་ཡ་བྲལ་མི་རུང་སྟེ། རང་
རེའི་མིག་སྔའི་ཞིབ་འཇུག་ཁྲོད་སྣང་ཚུལ་འདིའི་སྐོར་མང་པོ་ཡོད་པ་དཔེར་ན།
སྲོང་བཙན་སྔོན་དུ་ཡི་གེ་ཡོད་མེད་སྐོར་ལ་ཞིབ་འཇུག་པ་རེ་ཟུང་གིས་སྲོལ་རྒྱུན་
གྲགས་རྒྱ་ཅུང་ཆེ་བའི་ཐུ་མིས་ཡི་གེ་གསར་བཟོ་བྱས་པའི་སྐོར་གྱི་ལྟ་བའམ་་་་་
བཞེད་ཚུལ་ཟོ་ཆུན་མཁྱུད་མོ་ལྟར་བཟླས་ཏེ་སྔོན་ཞེན་ལྟ་བ་མཁྲེགས་འཛིན་་་་་
བྱེད་པ་ལས། སྲོལ་རྒྱུན་བོན་གྱི་བཞེད་ཚུལ་ལམ་ཕྱིས་བྱོན་ནམ་མཁའི་ནོར་བུ་
149



དགེ་འདུན་ཆོས་འཕེལ།
སོགས་ཀྱི་སྲོང་བཙན་སྔོན་གྱི་ལོ་ངོ་སྟོང་ཕྲག་ཟུང་གི་ཡན་ཙམ་ན་བོད་ལ་ཡི་གེ་
ཡོད་པ་སྨྲ་བ་ལྟ་བུ་ལུང་རིགས་བརྒྱ་ཕྲག་གིས་དཔྱད་བཟོད་པའི་ལྟ་བ་ཁས་མི་
ལེན་པའམ་ཡང་ན་ཅི་མི་སྙམ་པར་འཕེན་པར་བྱེད། འདི་ནི་ཞིབ་འཇུག་པ་ཞིག་
ལ་མཚོན་ན། ལྟ་བའི་སྔོན་དུ་དཔྱད་པ་མ་སོང་བ་དང་ལྟ་དཔྱད་ཡ་བྲལ་བའི་་་
སྣང་ཚུལ་ཞིག་ཡིན། ཆོས་རྒྱལ་སྲོང་བཙན་སྔོན་ལ་ཡི་གེ་མེད་པར་སྨྲ་བའི་ལྟ་བ་
ནི། ཡི་གེ་བྱུང་འཕེལ་གྱི་ཆོས་ཉིད་དང་འགལ་ལ། ལོ་རྒྱུས་དང་གཏན་ཚིགས་་་
གཅིག་མཐུན་མི་ཡོང་བའི་སྐྱོན་ཡང་འབབ། ཐུ་མིས་ཡི་གེ་གསར་བཟོ་བྱས་ཐོག་
རྒྱ་གཞུང་གླེགས་བམ་བཞིན་དུ་བསྒྱུར་ཞེས་བརྗོད་ན། ཐུ་མི་སྤྲུལ་པའི་སྐྱེས་བུ་
ཡིན་ཞེས་བརྗོད་པ་ལས་རང་གའི་སོ་སྐྱེས་ཀྱི་བློར་མི་ཤོང་ཐག་ཆོད་ཡིན། སྤྱིར་
ཡི་གེ་གསར་བཟོ་བྱས་ཕྱིན་རང་རྐྱ་འཕེར་བའམ་འཐུས་སྒོ་འཚང་བའི་རྒྱུད་་་་
རིམ་ཞིག་མ་མཐའ་ཡང་ཡོད་དགོས། གལ་སྲིད་རྒྱུད་རིམ་དེ་ལ་དོ་སྣང་མི་བྱེད་
པར་ཡི་གེ་བཟོས་རྗེས་བརྡ་སྤྲོད་ཀྱི་བསྟན་བཅོས་བརྒྱད་བརྩམས། དེ་ནས་རྒྱ་་་
གཞུང་གླེགས་བམ་བཞིན་བོད་དུ་བསྒྱུར་ཞེས་ཨུ་ཚུགས་སུ་བྱས་ན། ལྟ་བ་དེ་ལ་
གཏན་ཚིགས་རང་བཞིན་གྱི་དཔྱད་པ་མེད་པའི་མཚང་སྟོན་པ་ལས་གཞན་ཅི་
ཡང་ངོམས་རྒྱུ་མེད། མི་རིགས་གང་ཞིག་ཡིན་རུང་དེའི་བརྡ་སྤྲོད་ཀྱི་བསྟན་་་་་
བཅོས་ཐར་ཆགས་སུ་ཡོང་བའི་སྔོན་དུ་རྨང་གཞིའི་བརྡ་དང་ཡི་གེར་འཕེལ་་་་་
རྒྱས་ཡོང་བའི་དུས་རིམ་ངེས་ཅན་ཞིག་ཡོད་པ་རྩོད་མེད་ཡིན། གནའ་རྫས་རྟོག་
ཞིབ་རིག་པའི་ཕྱོགས་ནས་བརྗོད་ན། བོད་ལྗོངས་སྐད་ཡིག་ཨུ་ཡོན་ལྷན་ཁང་གི་
ཞིབ་འཇུག་མི་སྣ་གནའ་བོ་ཞང་ཞུང་གི་ཤེས་རིག་དར་གནས་སྟོད་མངའ་རིས་
སུ་རྟོག་ཞིབ་ཏུ་ཕེབས་དུས། ལོ་སུམ་སྟོང་སྔོན་གྱི་ཞང་ཞུང་ཡི་གེ་སྨར་ཡིག་རྙེད་
པ་དང་བརྡ་སྤྲོད་པོད་གཅིག་ཀྱང་ལག་ཏུ་སོན་པས་ན། སྲོང་བཙན་སྔོན་ལ་ཡི་
150



དགེ་འདུན་ཆོས་འཕེལ་གྱི་ལོ་རྒྱུས་ཞིབ་འཇུག་སྐོར་གྱི་ཐབས་ལམ་བསྡུས་བརྗོད།
གེ་ཡོད་པ་ཚན་རིག་རང་བཞིན་གྱི་ར་སྤྲོད་བྱས་པའོ། དགེ་འདུན་ཆོས་འཕེལ་
ནས་ཡི་གེ་ཡོད་མེད་སྐོར་ལ་སྔོན་ཞེན་གྱི་ལྟ་བ་ཨུ་ཚུགས་སུ་མ་བསྒྲུབས་པར།
གཡུང་དྲུང་བོན་གྱི་འདོད་ལུགས་ཏེ་སྟག་གཟིག་སྤུངས་ཡིག་ཞང་ཞུང་ཡིག་རྒན་
དུ་འགྱུར། དེ་སྨར་བྲག་ཏུ་འགྱུར། དེ་རིམ་གྱིས་དབུ་ཅན་དང་འབྲུ་མར་འགྱུར་
ཞེས་པའི་སྐབས་སུ་གང་བབས་ཐད་ཀར་དཔྱད་གཞིར་བཀོད་པ་ལས། ལྟ་བ་
བཙན་དུ་བཟུང་སྟེ་དཔྱད་པ་ཕུ་ཐག་ཆོད་པ་ཞིག་མ་སོན་གོང་ཡིན་མིན་གྱི་ཤན་
མ་ཕྱེ་བ་ནི། དོན་གྱི་མཁས་པའི་དགོངས་གཞི་ཡི་རང་སྐྱེ་འོས་པ་ཞིག་མ་རེད་
དམ།
བཞི། ལོ་རྒྱུས་དང་དངོས་དོན་ཟུང་དུ་སྦྲེལ་བ།
བདེན་པ་དོན་དུ་གཉེར་རྒྱུ་ནི་ཞིབ་འཇུག་གི་རྩ་དོན་ཡིན་པས་ན། དངོས་
དོན་ལོ་རྒྱུས་ལ་སྒྲུང་རྩོམ་ལྟར་རྟོག་བཏགས་ཀྱི་དྲི་མས་སྒྲིབ་མི་རུང་། དབྱིན་་་
ཇིའི་ལོ་རྒྱུས་སྨྲ་དབང་ཁཱ་ཨིས། ལོ་རྒྱུས་མཁན་པོའི་འོས་འགན་ནི་དངོས་དོན་ལོ་
རྒྱུས་ལྟར་ལོ་རྒྱུས་འབྲི་རྒྱུ་དེ་ཡིན། ཞེས་གསུངས་པ་ལྟར་ཡིན་དགོས་མོད། རང་
རེའི་ལོ་རྒྱུས་ཡིག་ཚང་མང་པོར་རྟོག་བཏགས་ཀྱི་སྐྱོན་གྱིས་བསླད་ཡོད། དཔེར་
ན། རྒྱལ་རབས་གསལ་བའི་མེ་ལོང་དུ། མགར་སྟོང་བཙན་གྱིས་རྒྱ་ནག་ཁྲང་ཨན་
ནས་ཀོང་ཇོ་བཙན་པོའི་ཁབ་ཏུ་བསུས་ཆེད་བློ་རྩལ་འགྲན་ཚུལ་སོགས་གཏམ་
རྒྱུད་མཚར་ལ་རིང་བ་བྲིས་ཏེ། དངོས་དོན་ཆོས་རྒྱལ་སྟོབས་ཀྱིས་ཁ་ལོ་བསྒྱུར་
ཚུལ་སོགས་ལོ་རྒྱུས་གལ་འགངས་ཆེ་བ་རྣམས་མ་བྲིས། ཚུལ་དེའི་ཕྱིས་བྱོན་ལོ་
རྒྱུས་མཁན་པོའི་མིག་དཔེར་སོང་སྟེ་མཚར་མཚར་གཏམ་གྱིས་རྒྱལ་རབས་དེབ་
，
151



དགེ་འདུན་ཆོས་འཕེལ།
ཐེར་བརྒྱན་པར་བྱས་ནས་དངོས་དོན་ལོ་རྒྱུས་མོག་པོར་བྱས། དགེ་འདུན་ཆོས་
འཕེལ་ནས་བོད་ཀྱི་སྲོལ་རྒྱུན་ལོ་རྒྱུས་མཁན་པོ་དག་གི་སྐྱོན་དེ་སྐྱོན་དུ་གོ་ནས་
ཐེར་འདོན་བྱས་པ་དཔེར་ན། རྒྱལ་ཁམས་རིག་པས་བསྐོར་བའི་གཏམ་རྒྱུད་་་་
གསེར་གྱི་ཐང་མ་རུ། དེ་ལ་རྒྱལ་པོས་རྫུ་འཕྲུལ་གྱིས་ཤིང་ཐམས་ཅད་དམག་ཏུ་
འགྱུར། རྡོ་བ་ཐམས་ཅད་རྟར་འགྱུར། དེ་ཐམས་ཅད་ཆུ་ཆེན་རྨ་ཆུའི་སྟེང་ནས་
ཕར་ལ་རྩྭ་འཇག་མ་གཅིག་གིས་ཟམ་པ་བྱས་ནས་སོང་བྱ་བ་སོགས་ལོ་གཅིག་ལ་
བསྒྲུབས་དགོས་པ་རྣམས་ཉིན་གཅིག་ལ་གྲུབ། མི་སྟོང་གིས་བྱེད་དགོས་པ་་་་་
རྣམས་མཛུབ་མོ་གཅིག་གིས་བྱས་པ་སོགས་ངོ་མཚར་ཧར་ཆེན་པོའི་གཏམ་རྒྱུད་
སྨྲས་ན། བླུན་པོ་རྣམས་ལ་ཅི་བས་ཀྱང་ངོ་མཚར་སྐྱེས་ནས་འཁོར་གྱི་ནང་དུ་་་་
འུར་སྒྲ་དང་། བཞད་གད་དང་མིག་ཆུ་འདོན་པ་མང་དུ་འོང༌། རྟའི་ལོ་ལ་་་་་
བཙན་པོ་འོན་ཅང་དོ་ན་བཞུགས། གར་ལོག་གི་ཕོ་ཉས་ཕྱག་འཚལ། རྔ་མོང་་་
དང་། བ་ལང་མང་པོ་ཕྱག་ཏུ་ཕུལ། སྟོད་སྨད་ཀྱི་རྐུན་མ་བཏུལ་སོགས་སྨྲས་ཚེ།
མིའི་ལོ་རྒྱུས་ས་སྟེང་དུ་བྱུང་བ་དེ་ཡིན་པ་ཤེས་ནས། ཉན་མཁན་གྱི་བླུན་པོ་ཉུང་
དུ་འགྲོ་སྐབས། ཐམས་ཅད་ཀྱིས་སྔ་མ་འདམས་ནས་གཅིག་ལས་གཅིག་ངོ་་་་་
མཚར་ཆེ་བའི་གཏམ་རྒྱུད་སྤེལ་བའི་ཐབས་ལ་འབད་པས། དུས་བསྒྲིགས་པའི་
རྒྱལ་རབས་དངོས་རིན་ཐང་ཅི་ཡང་མེད་པར་བྱས་སོ་ཞེས་གསུངས། དེ་དང་དེ་
བཞིན་དགེ་འདུན་ཆོས་འཕེལ་ནས་སྲོལ་རྒྱུན་ལོ་རྒྱུས་མཁན་པོ་ཕལ་མོ་ཆེའི་་་་
དངོས་དོན་ལོ་རྒྱུས་རྟོག་བཏགས་ཀྱིས་བསླད་པའི་གཤིས་དེ་གོ་ནས་རང་གི་ལོ་
རྒྱུས་ཞིབ་འཇུག་ཁྲོད་དུ་རྩ་དོན་འདི་བཀོད་དེ། བླུན་པོ་ངོ་མཚར་བསྐྱེད་པའི་
ཧར་གྱི་གཏམ། །ཆེན་པོའི་ངོ་བསྲུང་བརྩེགས་པ་གཅལ་བུའི་ཚིག །དད་པའི་་་་་
འཁུན་བུ་སློང་བའི་སྒྲུང་གཏམ་དག །རིང་དུ་སྤངས་ཏེ་དྲང་པོའི་ལམ་ལ་ཞུགས།
152



དགེ་འདུན་ཆོས་འཕེལ་གྱི་ལོ་རྒྱུས་ཞིབ་འཇུག་སྐོར་གྱི་ཐབས་ལམ་བསྡུས་བརྗོད། །
ཞེས་བརྗོད་པ་དང་། རྒྱལ་ཁམས་རིག་པས་བསྐོར་བའི་གཏམ་རྒྱུད་གསེར་གྱི་་་
ཐང་མ་རུ། རིག་གནས་སྐོར་གྱི་བློ་བསྐྱེད་ཅི་ཡོད་ཕྱོགས་གཅིག་དུ་བསྡུས་ནས།
འོལ་ཚོད་ཀྱིས་ཡིན་ཐག་བཅད་པ་དང༌། མང་པོ་ཞིག་ལ་མགུ་བ་བསྐྱེད་པའི་་་་
སླད་དུ་ཁུངས་མེད་ཀྱི་གཏམ་རྒྱུད་ཆེས་མཚར་མཚར་བ་དག་བྲི་བ་དང་། གཞན་
གྱི་ངོ་བསྲུང་དྲགས་ཏེ་གཏམ་བདེན་པ་ཡང་སྨྲ་བའི་སྤོབས་པ་མེད་པར་རང་གི་
རྩམ་ཁུག་བསྲུང་བའི་ཆེད་དུ་ཡིན་མིན་གྱི་དབྱེ་གསལ་ཐམས་ཅད་བཏང་སྙོམས་
སུ་བཞག་ནས་ཇོ་བཟང་གི་མིང་ལ་རེ་བ་སོགས་དོར་ཏེ། ཤེས་རབ་ཅན་གྱི་སྐྱེས་
བུ་བློ་གཟུ་བོར་གནས་པ་འགའ་ཞིག་ཁོ་ནའི་ཆེད་དུ་དཀྱུས་མའི་གླེང་མོ་བཞིན་
དུ་གང་རྙེད་པ་སྐབས་སྐབས་སུ་བཅུག་སྟེ་གླེགས་བམ་ཞིག་བྱེད་པ་འདོད་དོ་་་
ཞེས་ཁ་ཞེ་གཉིས་དོན་དུ་གནས་པར་བྱས་སོ། །
མཇུག་བསྡུ་བ།
ང་ཚོས་ལོ་རྒྱུས་མཁན་པོ་ཆེ་གེ་མོ་ནི་ལོ་རྒྱུས་མཁན་པོ་གཞན་ལས་་་་
འཕགས་ཞེས་བསྙད་པའི་རྒྱུ་མཚན་ནམ་ཚད་གཞི་ཡང་སྙིང་ཇི་འདྲ་ཞིག་ཏུ་་་་
ངོས་འཛིན་དགོས་སྙམ་ན། ལོ་རྒྱུས་མཁན་པོ་གང་དེས་ལོ་རྒྱུས་ཀྱི་དོན་གནད་
ཡང་དག་ཏུ་འཁྲོལ་ཐུབ་ཡོད་པ་ཙམ་གྱིས་མིན་ཏེ། ལོ་རྒྱུས་ཞིབ་འཇུག་གི་ལས་
ལ་ཡང་དག་པའི་ཚད་གཞི་ཞིག་ལོན་ཡོད་པས་ཡིན་ནོ། །དེ་ཡང་གསལ་མོར་་་
བཤད་ན་གོ་བ་གཉིས་འདུས་ཏེ། གཅིག་ནི་ལོ་རྒྱུས་མཁན་པོ་རང་གནས་པའི་སྤྱི་
ཚོགས་དང་སྤྱི་ཚོགས་དེར་གནས་ཀྱི་གོ་བབ་ཀྱི་འཆིང་རྒྱ་ལས་འགོང་ནུས་ཡོད་
པའི་མིག་རྒྱངས་མངའ་བ་དང་། གཉིས་ན་འཆིང་རྒྱ་ལས་གྲོལ་བའི་མིག་རྒྱངས་
153



དགེ་འདུན་ཆོས་འཕེལ།
དེ་མ་འོངས་པ་ལ་ཕྱོགས་ཐུབ་པ་དེ་ཡིན། འཆིང་རྒྱ་ལས་འགོངས་པའི་མིག་་་་
རྒྱངས་ཡོད་ན་བཟོད་ལོ་རྒྱུས་ངོས་འཛིན་གཏིང་ཟབ་འགྲོ་ཐུབ་པ་དང་། དེ་་་་་
བསྟུན་གྱི་ལྟ་བའང་དུས་ཡུན་ཇི་ཙམ་འགོར་རུང་དཔྱད་བཟོད་པ་མ་ཟད་ནམ་
ཡང་དགེ་མཚན་གྱིས་ཕྱུག་པའོ། །འཆིང་རྒྱ་ལས་འགོངས་པ་ནི་ལས་སླ་མོ་ཞིག་
མིན་ཏེ། ལོ་རྒྱུས་མཁན་པོ་ནི་སྐབས་དེའི་ལོ་རྒྱུས་དང་སྤྱི་ཚོགས་ཀྱི་ཐོན་དངོས་
ཡིན་པ་དང་། བྲིས་པའི་ལོ་རྒྱུས་ཡིག་ཚང་ཡང་སྐབས་བབ་ཀྱི་སྤྱི་ཚོགས་དང་
གྲལ་རིམ་ངེས་ཅན་ཞིག་གི་རྒྱ་མི་ཐེབས་ཐབས་མེད་ཡིན། དེས་ན་རྩོམ་འདིར་
སྨྱུག་ཐོགས་པས་དགེ་འདུན་ཆོས་འཕེལ་གྱི་ལོ་རྒྱུས་ཞིབ་འཇུག་ཐབས་ལམ་་་་
བརྗོད་པར་དགོས་དབང་གིས་དགེ་ཆོས་སྔོན་གྱི་ལོ་རྒྱུས་མཁན་པོ་གསེར་རི་་་་
ཕྲེང་བ་བྱོན་པ་ལས་རེ་ཟུང་དཔྱད་བསྡུར་བྱས་པ་ལ་འདི་བསྟོད་གཞན་སྨད་དུ་
སྣང་སྲིད་མོད། དོན་དངོས་སུ་ལོ་རྒྱུས་མཁན་པོ་སོ་སོ་ནས་འཚོ་བཞེས་ཀྱི་དུས་
སྐབས་དང་ཁོར་ཡུག་མི་འདྲ་བས་སྐབས་དེ་དང་ཁོར་ཡུག་དེར་སྐྱོན་མིན་རུང་
ད་ལྟར་ང་ཚོས་དཔྱོད་སྐབས་སྐྱོན་དུ་སོང་བ་ཙམ་ཡིན་པས་དམའ་འབེབས་་་་
དང་འཁང་ར་བྱེད་ག་ལ་རིགས་སྙམ། ཡབ་མེས་གོང་མས་རླངས་འཁོར་བཟོ་མ་
ཤེས་པར་རྟར་ཞོན་པ་ལ། ང་ཚོས་བཟོས་ཏེ་སྤྱོད་ཤེས་པ་ཙམ་གྱིས་ཡབ་མེས་ལ་
དམའ་འབེབས་དང་འཁང་ར་མི་བྱེད་པ་བཞིན་ནོ། །ཡང་སྒོས་སུ་ལོ་རྒྱུས་མཁན་
པོ་ཕྱི་མ་ཕྱི་མ་ནི་སྔ་མ་སྔ་མ་ལ་བརྟེན་ནས་འབྱུང་དགོས་པས་ན་སྐས་ཚིགས་་་
དང་བོ་ལས་སྐས་ཚིགས་མཐའ་མ་མཆོག་ཅེས་སུས་བརྗོད་སྲིད། དགེ་འདུན་་་་་
ཆོས་འཕེལ་སྔོན་བྱོན་ལོ་རྒྱུས་མཁན་པོ་གཞན་དང་གཞན་ལས་དུས་དང་ཁོར་
ཡུག་གི་རྒྱ་ལས་འགོངས་པའི་ཡོན་ཏན་མཆིས་སྟབས། དཔྱད་བརྗོད་ཀྱི་གོ་རིམ་
ལས་བག་ཏུ་ཉར་བའི་བསམ་བློ་དེ་སྔོག་འདོན་བྱས་ནས་ཀུན་གྱི་མཐོང་ཆོས་སུ་
，
154



དགེ་འདུན་ཆོས་འཕེལ་གྱི་ལོ་རྒྱུས་ཞིབ་འཇུག་སྐོར་གྱི་ཐབས་ལམ་བསྡུས་བརྗོད།
སྤེལ་རྒྱུ་གུས་ཕྲན་གྱི་རྩོམ་འདིའི་དགོས་པ་དང༌། དགེ་འདུན་ཆོས་འཕེལ་གྱི་
བསམ་བློ་དེ་ཉིད་དོན་དངོས་སུ་བོད་རིག་གནས་ཀྱི་བླ་སྲོག་ཏུ་འཁུམས་པས་ན་
གཞོན་སྐྱེས་ཀུན་ནས་བླ་སྲོག་འདི་ཀོ་དུས་རབས་འདི་དང་འབྱུང་འགྱུར་བོད་
རིག་གནས་ཀྱི་འཛུགས་སྐྲུན་གྱི་གསོས་སུ་འདྲེན་པའི་སྐུལ་སློང་ཞིག་ཐེབས་ཨེ་
ཐུབ་བྱེད་པ་ནི་རྩོམ་འདིའི་ཉིང་དགོས་ཡིན་ནོ། དགེའོ། །
དཔྱད་གཞི་ཡིག་ཆ།
༡.《དེབ་ཐེར་དཀར་པོ》སི་ཁྲོན་མི་རིགས་དཔེ་སྐྲུན་ཁང་གི་ལྕགས་དཔར་མ།
༢.《དགེ་འདུན་ཆོས་འཕེལ་གྱི་གསུང་རྩོམ་ཕྱོགས་བསྒྲིགས》(པོད་གསུམ）བོད་
ལྗོངས་དཔེ་རྙིང་དཔེ་སྐྲུན་ཁང་གི་ལྕགས་དཔར་མ།
༣.《ལོ་རྒྱུས་གཡུ་ཡི་ཕྲེང་བ》བོད་ལྗོངས་མི་རིགས་དཔེ་སྐྲུན་ཁང་ནས་དཔར།
155



མཁས་དབང་དགེ་འདུན་ཆོས་འཕེལ་གྱི་རིག་
གནས་འཛུགས་སྐྲུན་ཐད་ཀྱི་བསམ་བློ་རགས་
བརྗོད་བླང་དོར་གསལ་བའི་མེ་ལོང་།
ལོ་



དགེ་འདུན་ཆོས་འཕེལ་གྱི་རིག་གནས་འཛུགས་སྐྲུན་ཐད་ཀྱི་བསམ་བློ་རིགས་བརྗོད།
དང་པོ། རིག་གནས་འཛུགས་སྐྲུན་ཞེས་
པའི་ཐ་སྙད་ཀྱི་ངོས་འཛིན།
སྲོལ་རྒྱུན་གྱི་སྣང་ངོར་རིག་གནས་ཞེས་པ་ནི་སྤྱིར་བཏང་དུ་རིག་པར་བྱ་
བའི་གནས་སམ་ཤེས་པར་བྱ་བའི་གནས་ཏེ། བློའི་ཡུལ་དུ་བྱ་རུང་བ་ལ་གོ་བ་
དང་། བཅུ་ཕྲག་རིག་པའི་གནས་ལ་གོ་བ་དང་། ནང་དོན་རིག་པ་ཕུད་པའི་་་་
རིག་པ་གཞན་བཞི་ལ་གོ་བ་བཅས་ལུགས་གསུམ་དུ་མཆིས་མོད། དེང་རབས་ཀྱི་
འདུ་ཤེས་ངོས་ནས་བརྗོད་ཚེ་རིག་གནས་ནི་སྒྲ་དོན་དོག་འཇུག་གི་གོ་བ་སྟེ།
ཚན་རིག་དང་ལག་རྩལ། རྩོམ་རིག་དང་སྒྱུ་རྩལ། ཆོས་ལུགས་དང་ཀུན་སྤྱོད།
བཅའ་ཁྲིམས་དང་ཆ་ལུགས་གོམས་སྲོལ་སོགས་ལ་འཇུག་པ་དང་། སྒྲ་དོན་་་་་་
ཡངས་འཇུག་གི་གོ་བའི་ལུགས་ནི། མིའི་རིགས་ཀྱིས་སྤྱི་ཚོགས་ལག་ལེན་ཁྲོད་དུ་
གསར་གཏོད་བྱས་པའི་དངོས་པོའི་ལོངས་སྤྱོད་དང་བསམ་པའི་ལོངས་སྤྱོད་ཀྱི་
སྡོམ་ཚིག་ཏུ་བཞེད་པའོ། །སྤྱིར་སྒྲ་དོན་དོག་ཡངས་ཀྱི་སྒོ་ནས་རིག་གནས་བཀྲལ་
བའི་ལུགས་འདི་ནི་ད་བར་ཅུང་གྲགས་ཆེ་བའི་རིག་གནས་ཀྱི་ངོས་འཛིན་་་་་
ཐབས་ཤིག་ཡིན་པ་ལས། ཞིབ་འཇུག་གི་ལངས་ཕྱོགས་དང་ཁ་གཏད་ཕྱོགས་མི་
འདྲ་བའི་དབང་གིས་རིག་ཚན་སོ་སོ་ནས་རིག་གནས་ལ་བཞག་པའི་གོ་དོན་མི་
འདྲ་བ་བཞི་བརྒྱ་ཉེ་བ་ཙམ་ཞིག་ཡོད་ཅེས་འབྲེལ་ཡོད་མཁས་པས་བརྗོད་དོ། །
དེ་ལྟར་བོད་ཀྱི་སྲོལ་རྒྱུན་གྱི་རིག་གནས་ཀྱི་གོ་དོན་ནི་སྒྲ་དོན་ཡངས་འཇུག་ཏུ་
གདའ་ལ། བཅུ་ཕྲག་རིག་གནས་སུ་གོ་བ་ནི་སྒྲ་དོན་དོག་འཇུག་ཏུ་གཏོགས་པས་
བོད་རང་གི་ཁྱད་ཆོས་དང་ལྡན་པ་ཡིན་ལ། སྒྲ་ཡངས་འཇུག་གི་རིག་གནས་ཏེ་
，
157



དགེ་འདུན་ཆོས་འཕེལ།
རིག་གནས་ཆེ་བ་དང་སྒྲ་དོག་འཇུག་གི་རིག་གནས་ཏེ་ཆུང་བ་གཉིས་ནི། སྤྱི་་་
དང་བྱེ་བྲག་ལྟར་དུ་གྲུབ་པས་ན་གཅིག་ལ་གཅིག་རྟེན་ཚུལ་དུ་ཁ་འབྲལ་ཐབས་
མེད་སྟབས། སྐབས་དོན་འདིར་རིག་གནས་འཛུགས་སྐྲུན་ཞེས་པའི་རིག་གནས་
ནི་སྒྲ་ཡངས་འཇུག་གི་རིག་གནས་ཀྱི་གོ་བར་གཞིར་བཟུང་སྟེ། སྒྲ་དོག་འཇུག་གི་
ཁྱབ་ཁོངས་དང་ཁྱད་པར་དུ་བཅུ་ཕྲག་རིག་པའི་གནས་ལ་འཇུག་པའི་ཚུལ་་་་
གྱིས་དཔྱད་པར་བྱ་སྙམ་མོ། །
རིག་གནས་འཛུགས་སྐྲུན་ཞེས་པའི་འཛུགས་སྐྲུན་ནི། བོད་སྲོལ་རྒྱུན་གྱི་ཐ་
སྙད་ཅིག་མིན་ཏེ་བཅིངས་གྲོལ་བྱས་ཕྱིན་དུ་བྱུང་བའི་རྗེས་གྲུབ་ཀྱི་མིང་ཞིག་་་་
ཡིན། མ་གཞི་དེ་ནི་གསར་བ་འཛུགས་པའམ་གསར་བ་ཁ་སྣོན་དུ་གོ་སྟེ། དཔལ་
འབྱོར་འཛུགས་སྐྲུན། ཁྱིམ་གཞིས་འཛུགས་སྐྲུན་ལྟ་བུའོ། །གསར་འཛུགས་ནི་་་་
མེད་པ་ཞིག་གསར་དུ་འཛུགས་པ་དང་གསར་སྣོན་ནི་སྔོན་གྱི་སྟེང་དུ་ཁ་སྣོན་ལ་
གོ་བས་རིག་གནས་འཛུགས་སྐྲུན་ཞེས་པའི་སྐབས་འདིར་དོན་རྗེས་མ་ལ་འཇུག་
དགོས། རྒྱུ་མཚན་ནི་སྲོལ་རྒྱུན་རིག་གནས་ལ་དུས་བསྟུན་གྱི་བསྒྱུར་བཅོས་དང་
ཁ་སྣོན་མེད་ན་མི་རིགས་གོང་འཕེལ་གྱི་སྒྲོག་ཏུ་འགྱུར་བ་དང་། སྔར་ཡོད་བླང་
དོར་ཡོད་ཐོག་གཞན་སྔོན་ཐོན་གྱི་ཆ་དེ་རྒྱུན་ཆད་མེད་པ་ནང་འདྲེན་བྱས་ཚེ་མི་
རིགས་འཕེལ་རྒྱས་ཀྱི་གསོས་སུ་འགྱུར་བའི་ཕྱིར་དང་། མིའི་རིགས་ཀྱི་དངོས་
པོའི་ལོངས་སྤྱོད་དང་བསམ་པའི་ལོངས་སྤྱོད་ཟུང་གི་དགོས་མཁོ་ནི་བརྟན་མིན་
དུས་ཀྱི་འགྱུར་ལྡོག་བཞིན་རྒོད་པས་བ་ཚྭ་དྲི་དང་འགྲོགས་པའི་ཁ་རྩང་གིས་དེ་
རིང་གི་སྐོམ་པ་སེལ་མི་ཐུབ་བ་བཞིན་ནོ། །ལར་རིག་གནས་གསར་སྣོན་ལས་་་
གསར་འཛུགས་ཞེས་བརྗོད་པ་ནི་བོད་ལ་མཚོན་ན་དགོས་པ་མེད་དེ། འོད་སྟོང་
འབར་བའི་སྲོལ་རྒྱུན་ཡོད་པ་ལ་རྦད་དེ་བསྐྱུར་ནས་གསར་བ་ཞིག་འཛུགས་་་་
158



དགེ་འདུན་ཆོས་འཕེལ་གྱི་རིག་གནས་འཛུགས་སྐྲུན་ཐད་ཀྱི་བསམ་བློ་རགས་བརྗོད།
དགོས་ཞེ་ན་དགོངས་གཞི་དགོས་པ་གཞན་མེད་ན་འདུ་ཤེས་སོ་ན་མི་གནས་
པའི་རང་མཚང་དུ་ཟད་དོ། །འོ་ན་རིག་གནས་འཛུགས་སྐྲུན་ལས་གོང་སྤེལ་ཞེས་
བརྗོད་ན་མི་ལེགས་སམ་སྙམ་ན། རིག་གནས་གོང་སྤེལ་དང་རིག་གནས་་་་་
འཛུགས་སྐྲུན་གཉིས་ནི་སྤྱིར་འབྲེལ་བ་ཡོད་ལ་ཁྱད་པར་ཡང་ཡོད་དེ། སྔ་མ་ནི་
སྔར་ཡོད་འཕེལ་རྒྱས་གཏོང་བ་ཙམ་ལ་གོ་བ་དང་ཕྱི་མ་ནི་བླང་དོར་ཡོད་པའི་
ཐོག་ལེགས་ཆ་གོང་སྤེལ་དང་སྐྱོན་ཆ་སྤངས་ནས་གཞན་གྱི་དགེ་མཚན་གྱི་ཆ་་་
ནང་འདྲེན་བྱས་ཏེ་ཁ་སྣོན་བྱེད་པ་ལ་གོ་བས་ན་རིག་གནས་འཛུགས་སྐྲུན་ཞེས་
བརྗོད་པ་ནི་དགོངས་གཞི་དགོས་པ་ཅན་གྱི་ཐ་སྙད་དུ་གྲུབ་བོ། །དེ་ལྟ་བས་ན།
རིག་གནས་འཛུགས་སྐྲུན་ཞེས་པ་ལ་སྒྲ་བཤད་འདི་ལྟར་བཞག་འདོད་དེ། སྔར་
ཡོད་སྲོལ་རྒྱུན་རིག་གནས་ལ་དངོས་སྟོབས་རིགས་པས་སྙིགས་བཅུད་དབྱེ་ཐོག་
གསར་བྱུང་སྔོན་ཐོན་རིག་གནས་བླང་དོར་ཡོད་པའི་སྒོ་ནས་འཕེལ་རྒྱས་ཀྱི་་་་
གསོས་སུ་འདྲེན་པ་ལ་བརྗོད་དོ། །དེ་ཡང་སྔར་ཡོད་སྲོལ་རྒྱུན་རིག་གནས་ཞེས་
བརྗོད་པ་ལ་རྒྱུ་མཚན་ཡོད་དེ། མི་རིགས་གང་ཞིག་ཡིན་རུང་དེ་ལ་ཐུན་མིན་གྱི་
སྤྱི་ཚོགས་ལས་བྱུང་བའི་རིག་གནས་ཤིག་མི་རིགས་དེའི་གཟུགས་ཀྱི་གྲིབ་མ་་་་
བཞིན་གནས་ཡོད་པའི་ཕྱིར་དང་། ཚན་རིག་རང་བཞིན་ནམ་དངོས་སྟོབས་་་
རིགས་པས་སྙིགས་བཅུད་དབྱེ་ཐོག་ཅེས་བརྗོད་པ་ལའང་དགོས་པ་ཡོད་དེ།
ལེགས་ཉེས་འབྱེད་པ་ལ་ཡུལ་དང་དུས་དང་རྐྱེན་བྱེ་བྲག་བའི་དགོས་མཁོ་་་་་
བསྐང་བ་ཙམ་གྱིས་མི་ཆོག་པར་རིག་གནས་དེ་ཉིད་ལོངས་སུ་སྤྱོད་པའི་ཡུལ་གྲུ་
སྤྱིའི་མི་དང་དེ་དག་གི་མི་རབས་རྗེས་མ་ནས་རྗེས་མ་རྣམས་ཀྱི་དགོས་མཁོ་དང་
བསྟུན་དགོས་པས་ན་ངེས་པར་དུ་མ་འོངས་སྔོན་དཔོག་རང་བཞིན་གྱི་དངོས་
སྟོབས་རིགས་པས་ཆོས་ཉིད་ཀྱི་སྲང་དུ་གཞལ་དགོས་པའི་ཕྱིར་དང་། གསར་
159



དགེ་འདུན་ཆོས་འཕེལ།
བྱུང་སྔོན་ཐོན་རིག་གནས་བླང་དོར་ཡོད་པའི་སྒོ་ནས་ཞེས་བརྗོད་པའང་རྒྱུ་་་་
མཚན་ཡོད་དེ། ལར་གསར་བྱུང་སྔོན་ཐོན་དུ་སྣང་བའང་སྔོན་ཐོན་རྣལ་མ་ཡིན་
པའི་ངེས་པ་མེད་པ་དང་། སྔོན་ཐོན་ཞེས་པའང་བརྟན་མེད་འགྱུར་བའི་ཆོས་
ཉིད་དུ་ཟད་པས་དེ་རིང་སྔོན་ཐོན་དུ་བགྲངས་བ་སང་ཉིད་རྗེས་ལུས་སུ་གྱུར་བ་
དང་མི་རིགས་འདི་ལ་དམིགས་ན་སྔོན་ཐོན་ཡིན་རུང་གཞན་ལ་དམིགས་ན་་་་་
སྔོན་ཐོན་མིན་པའང་ཡོད་སྲིད་པ་དང་། མི་རིགས་འདི་ལ་དགོས་གལ་ཆེ་བའི་
སྔོན་ཐོན་རིག་གནས་སུ་གྲུབ་རུང་མི་རིགས་གཞན་ལ་དེ་ལྟར་མཁོ་བའི་ངེས་པ་
མེད་པས་ན་རང་ལ་དགོས་མིན་གྱི་བླང་དོར་ཡོད་དགོས་པའི་ཕྱིར་དང༌། འཕེལ་
རྒྱས་ཀྱི་གསོས་སུ་འདྲེན་ཞེས་བརྗོད་པ་ལའང་རྒྱུ་མཚན་ཡོད་དེ། རིག་གནས་ནི་
མི་རིགས་རང་ཚན་པའི་ཁྱད་ནོར་ཡིན་པ་བཞིན་སྤེལ་ན་འཕེལ་ལ་མ་སྤེལ་ན་
རྗེས་སུ་ལུས་ཏེ་ཆུ་རྒྱུན་ཆད་པའི་རྫིང་བུ་བཞིན་དུ་འགྱུར་བའི་དོན་བསྟན་ནོ། །
གཉིས་པ། དེ་སྔའི་བོད་ཀྱི་རིག་གནས་འཛུགས་
སྐྲུན་བྱས་སྐོར་དབྱེ་ཞིབ་མདོར་བསྡུས།
དེ་ཡང་འཛམ་གླིང་སྤྱིའི་འཕེལ་ཚད་ནི་བཟོ་ལས་དཔལ་འབྱོར་གྱི་དུས་་་
རབས་རིམ་གྱིས་བརྒལ་ཏེ་ཤེས་རིག་དཔལ་འབྱོར་ཞེས་པའི་དུས་ཀྱིས་ཟིན་པ་
དང་། ཁྱད་པར་དུ་རང་རྒྱལ་ཡང་བསྒྱུར་བཅོས་སྒོ་འབྱེད་གཏིང་ཟབ་ཏུ་ཕྱིན་
པའི་བྱེད་ཕྱོགས་འོག་འཆར་བཀོད་དཔལ་འབྱོར་ལམ་ལུགས་ཡོངས་སུ་བསྒྱུར་
ཏེ་ཁྲོམ་རའི་དཔལ་འབྱོར་གྱི་ལམ་ལུགས་ཏེ། འདྲ་མཉམ། འགྲན་བསྡུར། བརྩོན་
ལེན་བྱེད་དགོས་པའི་དུས་མཚམས་ལ་བསླེབས། དེ་བསྟུན་གྱི་ཁོར་ཡུག་ལས་་་
160



-
-
དགེ་འདུན་ཆོས་འཕེལ་གྱི་རིག་གནས་འཛུགས་སྐྲུན་ཐད་ཀྱི་བསམ་བློ་རགས་བརྗོད།
བྱུང་བའི་མི་ཚེའི་འདུ་ཤེས། རིན་ཐང་ལྟ་ཚུལ། ཡུལ་སྲོལ་གོམས་གཤིས། འཚོ་བ་
སྐྱེལ་སྟངས་སོགས་སྔོན་ཐོན་ཚན་རིག་ལག་རྩལ་གྱི་འབྲས་བུ་དང་བསྡོངས་ཏེ།
རྗེས་ལུས་ཀྱི་རྒྱ་ཐེབས་པའི་མི་རིགས་རང་ཚན་པ་བོད་ལྟ་བུ་དང་དེའི་སྲོལ་རྒྱུན་
རིག་གནས་ལ་ཛ་དྲག་པའི་སྣང་བ་སྟེར། ཚུལ་འདི་ལ་དམིགས་ཏེ་དཔྱོད་ལྡན་
ཀུན་ནས་བསམ་སྦྱོར་གཉིས་ཀྱིས་དུས་རབས་རང་བཞིན་གྱི་འགན་ཏེ་རིག་་་་་
གནས་འཛུགས་སྐྲུན་གྱི་བྱ་བར་འབད་པ་བྱས་དང་བྱེད་བཞིན་པ་ཡོད་མོད།
འཛུགས་སྐྲུན་གྱི་རྩ་དོན་ཐད་ལ་མཁས་པ་སོ་སོ་ནས་བཞེད་ཚུལ་མི་འདྲ་བ་་་་་
འགའ་ཞིག་མཆིས་ཏེ། སྲོལ་རྒྱུན་རིག་གནས་ཀྱི་ནུ་ཞོ་ཁོ་ནར་བརྟེན་ནས་བྱུང་
བའི་མཁས་པ་རྒན་གྲས་ཀྱི་ལྟ་ཚུལ་དང་། སྲོལ་རྒྱུན་རིག་གནས་མངའ་དབང་
འབྱོར་བའི་སྟེང་དུ་རིག་གནས་གཞན་དག་ཀྱང་སྦྱངས་བ་མི་དམན་པའི་མཁས་
པ་རྒན་གྲས་ཀྱི་ལྟ་ཚུལ་དང་། བཅིངས་གྲོལ་བྱས་ཕྱིན་སྲིད་གཞུང་གི་སློབ་གྲྭར་
ཞུགས་མྱོང་བའི་སྲོལ་རྒྱུན་རིག་གནས་ལ་བག་ཆགས་ཡོད་མེད་གཉིས་ཀྱི་ལྟ་་་་
ཚུལ་རིགས་གཉིས་དང༌། རྒྱ་ཡིག་སློབ་གྲྭར་ཞུགས་ཤིང་བོད་ཡིག་དང་བོད་ཀྱི་
སྲོལ་རྒྱུན་རིག་གནས་ལ་ཐོས་པ་ཅུང་ཙམ་ཡོད་པ་དང་གཏན་ནས་མེད་པའི་་་་
རིགས་ཀྱི་ལྟ་ཚུལ་བཅས་ཡོད་དོ། །ལྟ་དགོངས་རིགས་དེ་དག་ཀྱང་རང་རིགས་ལ་
ཞེན་པའི་ཀུན་སློང་གཙང་མ་ཡིན་མིན་ཅི་རིགས་མཆིས་ཀྱང་། ལ་ལ་གཏན་་་་་
ཚིགས་ལྟར་སྣང་ཅན་དང་རྒྱུ་མཚན་ནུས་མེད་ཅན་གྱིས་བསླང་བའི་ལྟ་ཚུལ་་་་་
ཡིན་སྟབས། རིག་གནས་འཛུགས་སྐྲུན་གྱི་གསོས་སུ་གྱུར་པ་ཕར་ཞོག དེའི་་་་་
བགེགས་སམ་གཤེད་དུ་གྱུར་བའང་ཡོད་སྙམ། དེ་ལྟ་བས་ན། རིག་གནས་་་་་
འཛུགས་སྐྲུན་ནམ་སྲོལ་རྒྱུན་དང་དེང་རབས་བར་གྱི་འབྲེལ་མཐུད་དམ། བོད་
ཀྱི་དེང་རབས་ཅན་གྱི་བརྩོན་ལེན་ནམ། བོད་ཀྱི་རིག་གནས་ཀྱི་ཐར་ལམ་ཞེས་
1 61



དགེ་འདུན་ཆོས་འཕེལ།
བརྗོད་སྟངས་མི་འདྲ་རུང་དོན་གྱི་འབབ་ས་གཅིག་ཏུ་ཁེལ་བའི་ཁ་ཚ་དགོས་་་་
གཏུག་གི་གནད་དོན་དེ་ཉིད་མཁས་བརྒྱ་འགྲན་གླེང་གི་སྟེགས་བུར་ཞིབ་འཇུག་
གི་ཡུལ་དུ་གྱུར་དགོས་པ་ནི་ཕྱོགས་གང་ནས་བརྟགས་ཀྱང་ལོ་རྒྱུས་ཀྱི་རེ་འདོད་
དང་དུས་རབས་ཀྱི་སྐུལ་མར་གྱུར་ཡོད་དོ། །བོད་ཀྱི་རིག་གནས་གོང་འཕེལ་གྱི་
དལ་འབབ་རིང་མོའི་གཞུང་དུ་ཕྱི་མིག་ཅིག་འཕངས་ན། སྟོན་པ་གཤེན་རབ་མི་
བོ་ཆེས་རིག་གནས་འཛུགས་སྐྲུན་གྱི་འཕྲིན་ལས་སྤེལ་ནས་བོད་ཀྱི་གནའ་བོའི་
རིག་གནས་འོད་སྟོང་འབར་བར་བྱས་པ་དང༌། ཆོས་རྒྱལ་མེས་དབོན་རྣམ་་་་་
གསུམ་དང་ལོ་པཎ་མཁན་པོ་རིམ་བྱོན་གྱིས་འཕགས་ཡུལ་རིག་གནས་དལ་་་་་་
འབབ་ཆེན་པོ་གངས་ཅན་རིག་གནས་ཀྱི་མཚོ་མོའི་གསོས་སུ་དྲངས་ཏེ་བོད་་་་
རྒྱུད་ནང་བསྟན་གཙོས་པའི་སྲོལ་རྒྱུན་རིག་གནས་ཀྱི་བ་དན་བསླང་བ་དང་། རྗེ་
བདག་ཉིད་ཆེན་པོ་བློ་བཟང་གྲགས་པའི་དཔལ་གྱིས་མཚོན་པའི་སྐྱེས་ཆེན་ཇི་
སྙེད་ཅིག་བ་དན་དེ་ཉིད་བསམ་སྦྱོར་གཉིས་ཀྱི་དཔུང་གིས་བཏེགས་ཏེ་བོད་ཀྱི་
ལྔ་ཟུང་རིག་པའི་རྒྱལ་མཚན་འཛམ་གླིང་རིག་གནས་ཀྱི་མཐོངས་དབྱིངས་སུ་
ལྷབ་ལྷུབ་གཡོས་བར་བྱས་པ་བཅས་ནི། འདས་ཟིན་པའི་རིག་གནས་འཛུགས་
སྐྲུན་གྱི་ལོ་རྒྱུས་ཡིན། ཉེ་རབས་དང་དེང་རབས་ཀྱང་ཕྱོགས་དེ་ལ་འབད་པ་དང་
དེའི་སྐོར་གྱི་བསམ་བློ་མངོན་པར་ཕྱུག་པའི་བརྩམས་ཆོས་སྤེལ་མཁན་མཚོན་
ཙམ་བརྗོད་ན། དུས་རབས་ཉི་ཤུ་བའི་དུས་མགོར་བྱོན་པའི་མཁས་དབང་དགེ་
འདུན་ཆོས་འཕེལ་དང་ཁོང་གི་རིག་གནས་འཛུགས་སྐྲུན་གྱི་བསམ་བློ་མངོན་
པར་གསལ་བའི་ཚབ་མཚོན་རང་བཞིན་གྱི་བརྩམས་ཆོས་《རྒྱལ་ཁམས་རིག་་་་
པས་བསྐོར་བའི་གཏམ་རྒྱུད་གསེར་གྱི་ཐང་མ》(བོད་ལྗོངས་དཔེ་རྙིང་དཔེ་སྐྲུན་
ཁང་ནས་པར）དང་། མཁས་དབང་ཉན་ཤུལ་མཁྱེན་རབ་འོད་གསལ་གྱི་《བོད་
162



，
，
，
དགེ་འདུན་ཆོས་འཕེལ་གྱི་རིག་གནས་འཛུགས་སྐྲུན་ཐད་ཀྱི་བསམ་བློ་རགས་བརྗོད།
རིག་པའི་ལོ་རྒྱུས་དང་འབྱུང་འགྱུར》(སི་ཁྲོན་མི་རིགས་དཔེ་སྐྲུན་ཁང་གིས་་་་
པར) མཁས་དབང་དོན་གྲུབ་རྒྱལ་གྱི་《གསུང་འབུམ་ལས་ཐོར་རྩོམ་སྐོར》(པེ་
ཅིན་མི་རིགས་དཔེ་སྐྲུན་ཁང་གིས་པར) མཁས་དབང་ནམ་མཁའ་ནོར་བུའི་
《བོད་ཀྱི་གཞོན་ནུ་རྣམས་ལ་གྲོས་སུ་འདེབས་པའི་གཏམ་གཟི་ཡི་ཕྲེང་བ》(སི་
ཁྲོན་མི་རིགས་དཔེ་སྐྲུན་ཁང་གིས་པར) མཁས་པའི་ཁྱུ་མཆོག་དོར་ཞི་ཚང་གི་
《མུན་འཇོམས་ནོར་བུའི་ཕྲེང་བ》(མི་རིགས་དཔེ་སྐྲུན་ཁང་གིས་པར) དོན་་་
གྲུབ་དབང་འབུམ་ལགས་ནས་བརྩམས་པའི་《བོད་ཀྱི་རིག་གནས་སྐོར་གྱི་་་་་
དཔྱད་པ》(རྒྱ་ཡིག)(ཀྲུང་དབྱང་མི་རིགས་སློབ་གྲྭ་ཆེན་མོའི་དཔེ་སྐྲུན་ཁང་་་་་
གིས་པར) སློབ་གསོ་རིག་པའི་འབུམ་རམས་པ་དཔལ་ལྡན་ཉི་མའི་《དཔལ་་་་
ཡོན་གྱི་འགག་འཕྲང—བོད་ཀྱི་སློབ་གསོའི་ཐར་ལམ》(རྒྱ་ཡིག)(སི་ཁྲོན་མི་
རིགས་དཔེ་སྐྲུན་ཁང་གིས་པར) འབྲོང་བུ་ཚེ་རིང་རྡོ་རྗེའི་《རྟོགས་གཞིགས་་་
གསར་པའི་འདུ་ཤེས་ཀྱི་ཡོ་ལང》(བོད་ལྗོངས་མི་རིགས་དཔེ་སྐྲུན་ཁང་གིས་་་་
པར)སོགས་ཡིན་ལ། རིག་གནས་འཛུགས་སྐྲུན་གྱི་བསམ་བློ་དངོས་བསྟན་པའི་
གཞུང་ལུགས་མིན་པར་བསམ་བློ་དེ་ཉིད་ལག་བསྟར་བྱས་པ་ལས་བྱུང་བའི་་་་
བརྩམས་ཆོས་ཤིན་ཏུ་མང་བས་འདིར་བརྗོད་ཀྱིས་མི་ལངས་མོད། ཚབ་མཚོན་
ཅན་ཁག་གཅིག་བཀོད་ན། དུང་དཀར་བའི་(ཆོས་སྲིད་ཟུང་འབྲེལ》(མི་རིགས་
དཔེ་སྐྲུན་ཁང་གིས་པར)དང༌། སངས་རྒྱས་ཀྱི༦ ཚིག་རྒྱན་རིག་པའི་འཕྲུལ་གྱི་ལྡེ་
མིག》ཟླ་བ་བློ་གྲོས་ཚང་གི་《སྙན་ངག་གསར་བའི་རང་མདངས》(ཀན་སུའུ་མི་
རིགས་དཔེ་སྐྲུན་ཁང་གིས་པར) མཁས་དབང་དཔའ་རིས་སངས་རྒྱས་ཀྱི་སྐད་
ཆ་རིག་པའི་ཁྱབ་ཁོངས་སུ་གཏོགས་པའི་གཞུང་ལུགས་རྣམ་བཞི་སྟེ། 《བོད་ཀྱི་
བརྡ་སྤྲོད་རིག་པའི་གསལ་བྱེད་ངག་སྒྲོན》དང་《བོད་ཀྱི་དག་ཡིག་རིག་པའི་
163



དགེ་འདུན་ཆོས་འཕེལ།
གབ་པ་མངོན་ཕྱུང》《བོད་ཀྱི་སྡེབ་སྦྱོར་རིག་པ་ངག་གི་རོལ་མཚོ》《བོད་ཀྱི་་་་་
མངོན་བརྗོད་རིག་པའི་སྐོར》བཅས་སྔོན་གཞུང་བསྐྱར་དུ་བཀྲལ་བའི་ལུགས་
ལས་གྲོལ་ཏེ་བོད་རང་སྐད་དང་བསྟུན་ཐོག་ཚན་རིག་རང་བཞིན་གྱི་འཛམ་་་་
གླིང་སྤྱི་འགྲོས་རིག་པའི་ལེགས་ཆ་བཏུས་ཏེ་བརྩམས་པ་ལགས་པས་དགེ་མཚན་
གྱི་ཆ་མངོན་པར་ཕྱུག་ལ་དེའི་སྐོར་གྱི་སྟོང་ཆའང་ཁ་གསབ་ཡོད། བོད་ཀྱི་སྲོལ་
རྒྱུན་རིག་གནས་འཛིན་སྐྱོང་སྤེལ་བ་ལ་བཀའ་དྲིན་བླ་ལྷག་ཆེ་བ་ནི་ཀུན་་་་་་
གཟིགས་པཎ་ཆེན་སྐུ་འཕྲེང་བཅུ་བ་ཚང་དང་མཁས་པའི་དབང་པོ་དམུ་དགེ་
བསམ་གཏན་ཚང་དང་ཨ་ལགས་ཚེ་ཏན་ཞབས་དྲུང་ཚང་། རྡོ་རྗེ་རྒྱལ་པོ། དུང་
དཀར་བློ་བཟང་འཕྲིན་ལས། བྱམས་པ་འཕྲིན་ལས། ཁྲོ་རུ་མཁན་པོ་ཚེ་རྣམ། ཨ་
ལགས་ཤར་གདོང་། མཆོག་སྤྲུལ་ཐུབ་བསྟན་ཉི་མ། ཨ་ལགས་དོར་ཞི། དཔའ་་་་
རིས་སངས་རྒྱས། མཛོད་དགེ་ཨ་ཁུ་ཉི་མ། གཡང་གླིང་རྡོ་རྗེ། བཀྲ་ཤིས་ཚེ་རིང་
ཚང་སོགས་ཡིན། གོང་ཞུས་དེ་དག་ནི་བོད་ཀྱི་རིག་གནས་འཛུགས་སྐྲུན་ཐད་
བྱས་རྗེས་བཞག་དང་འཇོག་བཞིན་པའི་སྔོན་ཐོན་པ་ཚབ་མཚོན་ཅན་ཡིན་པས་
ན། གཞོན་སྐྱེས་ཡོངས་ནས་ཟམ་མི་ཆད་པར་དེའི་རྗེས་སུ་ཁ་མིག་ཡར་ལྟོས་ཀྱིས་
དཔུང་འཇུག་བྱེད་པ་ལས་སྒྲིག་ལུག་ངང་བསྡད་མི་རུང་། དེང་ཡང་དུས་རབས་
ཀྱི་སྐྱོགས་མཚམས་འདི་ན་དཔྱོད་ལྡན་གཞོན་སྐྱེས་མི་ཉུང་བ་ཞིག་གིས་ཕྱོགས་
འདི་ལ་གཞོལ་གྱིན་ཡོད་པ་སྤྱིར་བསྔགས་བརྗོད་ཀྱི་གནས་སུ་སོང་མོད། ལ་ལ་
རིག་གནས་འཛུགས་སྐྲུན་གྱི་ལྟ་བའི་འཛིན་མཚམས་གོལ་བས་ལོང་བའི་ལོང་
གཏམ་བསྒྲགས་ཏེ་གཡམ་རྒྱུག་བྱེད་པའང་མཐོང་སྟེ། ཉེ་སྔོན་ཡུལ་ཟི་ལང་་་་་
ཕྱོགས་ནས་སྤེལ་བའི་《མང་ཚོགས་སྒྱུ་རྩལ》གྱི་སྟེང་དུ་ན་གཞོན་རྩོམ་པ་པོ་ཞིག་
གི་རྩོམ་ཡིག《 བག་ཆགས་དོང་སྤྲུགས》ཞེས་པ་ཞིག་འཁོད་པ་དང་རྩོམ་སྒྲིག་པ་
164



，
，，
དགེ་འདུན་ཆོས་འཕེལ་གྱི་རིག་གནས་འཛུགས་སྐྲུན་ཐད་ཀྱི་བསམ་བློ་རགས་བརྗོད། །
ནས་ཀྱང་རྩོམ་གྱི་ཀླད་དུ་བརྣན་གྱིས《བག་ཆག་དོང་སྤྲུགས》དང་《རྨོངས་སྐྲན་
འཇོམས་པའི་གཏར་ཁ》ཞེས་པ་རྩོམ་ཡིག་གཉིས་ནི་དེ་སྔ《 མཚོ་སྔོན་བོད་ཡིག་
གསར་འགྱུར》སྟེང་དུ་སྔ་ཕྱིར་བཀོད་རྗེས། བོད་རིགས་ཀྱི་མ་འོངས་ལ་སྙིང་ཁུང་
རུས་པའི་གཏིང་ནས་བསམ་གཞིགས་བྱེད་པའི་དཔྱོད་ལྡན་ཁག་གཅིག་གིས་་་
དེར་རྗེས་སུ་ཡི་རང་ཐལ་མོ་སྦྱོར་བཞིན་ཡོད་ལ”ཞེས་བཀོད་པ་མཐོང་བས་རྗེས་
སུ་ཡི་རང་བསྐྱེད་དེ་སྟན་ཐོག་གཅིག་ཏུ་བསྡད་དེ་རྩོམ་གྱི་མགོ་ནས་མཇུག་བར་
རུལ་སྦལ་སྣུར་འགྲོ་ཚུལ་གྱིས་ཚར་གཅིག་བལྟ་ཁུལ་བྱས་པ་ལ། མ་གཞི་རྩོམ་པ་
པོ་རང་ནས“མི་རིགས་སྤྱི་ལ་དབང་བའི་དུས་ཀྱི་འཁོར་ལོའི་གོམ་འགྲོས་དེ་ཤེས་
རིག་དཔལ་འབྱོར་གྱི་དུས་རབས་སུ་སླེབས་ནའང་འུ་ཚོས་ད་དུང་རང་ཉིད་ཀྱི་
རྒུད་པའི་རྩ་བའམ་ན་བའི་རྒྱུ་རྐྱེན་མི་འཚོལ་བར་ཆོ་མེད་མདོ་མེད་དུ་སྡོད་དོན་
ཅི་ཡིན”ཞེས་ཤ་ཞེན་རུས་ཞེན་གྱི་ཚིག་ཏུ་སོང་བ་སོགས་དཔྱོད་ལྡན་གྱི་ངང་་་་་
ཚུལ་སྣང་མོད། འོན་ཀྱང་ཁོང་གི་འབད་པ་བརྒྱ་ཡིས་འཚོལ་བའི་རྒྱུ་མཚན་དང་
རྒྱུ་མཚན་དེ་ལས་བྱུང་བའི་ངོས་འཛིན་ནི་བྱིས་ཆུང་ཀླད་མེད་ཀྱི་གཏམ་དུ་ཟད་
དེ། “མཐའ་ཕུགས་གང་ལ་གཏུགས་ཀྱང་འུ་ཚོ་ཐུར་ནས་ཐུར་ལ་འཐེན་མཁན་
ནི་རང་སེམས་ཀྱི་བག་ཆགས་རྙིང་བ་འདི་དག་རེད། སེམས་དང་བློ་རིག་ལ་རང་
དབང་ལྷད་མེད་འཐོབ་ཕྱིར་དང་། སྒོ་ཀུན་ནས་ཡར་རྒྱས་གོང་འཕེལ་འབྱུང་
ཕྱིར། བག་ཆགས་རྙིང་པའི་རིམ་པ་དེ་ཕ་མ་ལྟར་དབང་བཙན་ནའང་འུ་ཚོས་
ངེས་པར་གསད་དགོས་ལ་གཞོམ་ཡང་དགོས་སོ། །”ཞེས་པ་སྟེ་དཔྱད་བཟོད་་་་
པའི་གཏན་ཚིགས་འཐད་ལྡན་བསྙད་རྒྱུ་མེད་པར་བག་ཆགས་རྙིང་བ་ཐམས་
ཅད་ཕ་མ་ལྟར་དབང་བཙན་རུང་གཞོམ་དགོས་ཞེས་བརྗོད། དེ་ཡང་བླང་དོར་
ཅི་ཡང་མེད་པར་ཟིན་ཚེ་གསོད་གསོད་རྒྱོབ་རྒྱོབ་བྱས་ན་ཁྱེད་ཀྱི་རིག་གནས་་་
165



དགེ་འདུན་ཆོས་འཕེལ།
འཛུགས་སྐྲུན་གྱི་ཁུངས་ལུང་ནི་ཉེས་ཀུན་ཕུང་པོ་སྟེ་བཅིངས་འགྲོལ་བྱས་ཕྱིན་
རྒྱལ་ནང་དུ་བྱུང་བའི་“ངོ་རྒོལ་བཞིའི་ལས་འགུལ”དང་ལོ་རབས་བདུན་ཅུ་་་་
པར་བྱུང་བའི་“རིག་གནས་གསར་བརྗེ་ཆེན་པོ”ལ་བཅོལ་བ་མ་ཡིན་ནམ།
ཐམས་ཅད་གཏོར་བརླག་བྱས་རྗེས་ཤུལ་དུ་ཅི་ཞིག་འཇོག ཐུན་མིན་རང་གི་་་
རིག་གནས་མི་དགོས་པའི་མི་རིགས་སྤྱིར་བཏང་བ་ཞིག་བྱེད་འདོད་པ་ཡིན་ནམ།
རང་གི་ལྷན་སྐྱེས་ཀྱི་བག་ཆགས་དང་བཅས་པའི་རིག་གནས་ཡོངས་སུ་དོར་ཏེ་
སྔོན་ཐོན་དུ་བགྲངས་བའི་གཞན་གྱི་རིག་གནས་ལོངས་སུ་སྤྱོད་པར་བྱེད། སྤྱིར་
མི་རིགས་གང་ཞིག་ཡིན་རུང་རྒྱབ་རྫོང་གི་རིག་གནས་མོད་པོ་ཡོད་པ་ལ་དུས་ཀྱི་
དབང་གིས་གོང་འཕེལ་གྱི་རྒྱའམ་མདུན་སྐྱོད་ཀྱི་སྒྲོག་ཏུ་གྱུར་བའི་ཆ་ཞིག་ཡོད་
པས་ཕྱི་འདང་དང་ངོ་རྒོལ་ཡོད་དགོས་པ་ཞིག་ཡིན་ཏེ། སྲོལ་རྒྱུན་རིག་གནས་ལ་
ཁ་ནང་གཏད་དུ་ངོ་རྒོལ་པ་ཞིག་བྱེད་དགོས་ལ་སྲོལ་རྒྱུན་རིག་གནས་ལ་ཁ་ཕྱི་
གཏད་དུ་སྲུང་སྐྱོབ་པ་ཞིག་བྱེད་དགོས་ཞེས་དོན་གྱི་རིག་གནས་རིག་པ་བའི་་་
ཞལ་རྒྱུན་དུ་བྱུང་བ་ལྟར་དུ་རྩོད་སྒྲུབ་ངང་ནས་འཇུག་རིགས་ལ། “སྔོན་ཆད་
ཐམས་ཅད་ལྷ་ཡི་སྲོལ་དུ་བསྒྲགས་”(དགེ་ཆོས་ཀྱི་གསུང)ཞེས་རྟག་བརྟན་ཐེར་
ཟུག་གི་སྒོ་ནས་སྲོལ་རྒྱུན་རིག་པ་སྤེལ་ཏེ་སྔོན་ཐོན་གྱི་ཚད་དུ་བསླེབས་མི་ཐུབ་ལ།
སྲོལ་རྒྱུན་རིག་གནས་ཀྱི་གཏིང་ཤུགས་མེད་པར་བྱས་པའི་སྒོ་ནས་ཀྱང་མི་་་་་
རིགས་ཤིག་སྔོན་ཐོན་དུ་སྤེལ་མི་ཐུབ་བོ། །ལར་སྲོལ་རྒྱུན་རིག་གནས་ནི་མི་་་་
རིགས་གང་དེའི་ལོ་རྒྱུས་ཀྱི་ཆུ་བོའི་གཞུང་དུ་རྒྱུན་ཆད་མེད་པར་རྟེན་ཅིང་་་་་་
འབྲེལ་འབྱུང་སྒོས་བྱུང་བ་ལགས་པས། ལས་སླ་བོར་གཞོམ་ཐུབ་པ་ཞིག་མིན་ལ་
རིག་གནས་གཞན་གྱིས་གཅིག་ཚབ་གཅིག་ཀྱང་བྱེད་མི་ཐུབ་ཏེ། དཔེར་ན་མཐོ་
སྒང་ཕྱུགས་ལས་རིག་གནས་ཀྱིས་དམའ་རྒྱ་མཚོའི་འགྲམ་གྱི་མི་རིགས་རིག་་་་་
166



དགེ་འདུན་ཆོས་འཕེལ་གྱི་རིག་གནས་འཛུགས་སྐྲུན་ཐད་ཀྱི་བསམ་བློ་རགས་བརྗོད། །
གནས་ཚབ་བྱེད་མི་ཐུབ་པ་བཞིན་ནོ། །དེ་དང་དེ་བཞིན་རིག་གནས་གཞན་ཚད་
གཞིར་དམིགས་ཏེ་རང་གི་རིག་གནས་གཞལ་བ་བྱེད་པའང་ལུགས་མཐུན་མིན་
པ་ཤུགས་ནས་གོ་ཐུབ། དེ་ལྟ་བས་ན་སྐབས་དོན་བག་ཆགས་རྙིང་པ་རྩ་མེད་་་་
གཏོང་དགོས་ཞེས་བརྗོད་པའང་རྟ་རྒོད་གཡང་ལ་རྒྱུགས་པའི་ཉེན་ཁ་ཡོད་དེ།
བག་ཆགས་རྙིང་པ་ནི་ཤ་ལ་སིམ་པའི་ཁྲག་བཞིན་བོད་ཀྱི་སྲོལ་རྒྱུན་རིག་གནས་
ཀྱི་གྲུབ་ཆ་ཞིག་ཏུ་གནས་ཡོད་གཤིས། བག་ཆགས་རྙིང་པ་ཡིན་ཚད་གོང་འཕེལ་
གྱི་གཤེད་ཡིན་ནམ་གོང་འཕེལ་གྱི་རྟིང་ཤུགས་ཡིན་རྒྱུ་ངེས་པ་ཏིལ་འབྲུ་ཙམ་་་་
ཡང་མེད་པས་ན་དེ་ལ་ཚན་རིག་རང་བཞིན་གྱི་དཔྱད་པ་གཏིང་ཟབ་ཅིག་མ་
སོང་ཚེ་སུས་ཐག་གཅོད་ཐུབ། གལ་སྲིད་ཐག་ཆོད་པ་དེ་ཉིད་ཀྱང་ཆོས་ཉིད་དང་
ཐུན་མིན་སུས་དཔོག་ཐུབ། མི་གཅིག་གི་བསམ་བློ་མཐའ་ཅན་ཡིན་ལ། མི་་་་་
རབས་གཅིག་གིས་འདང་རྒྱག་ཚུལ་ཀྱང་ནོར་འཁྲུལ་ཡོད་སྲིད་པའི་ཕྱིར་རོ། །སྤྱི་
ཚོགས་ནི་འགྱུར་བའི་རང་བཞིན་ཅན་ཡིན་པས་དེ་རིང་ཉེས་སུ་བགྲང་བའང་
སང་ཉིད་དགེ་རུ་འགྱུར་བ་ཡོད་ལ། མི་རབས་འདིའི་གསོས་སུ་གྱུར་བ་མི་རབས་
རྗེས་མའི་གཤེད་དུ་གྱུར་བའང་ཡོད་དེ། དཔེར་ན། ཁ་རྩང་གངས་ཅན་པའི་་་་
ནགས་དང་རི་དྭགས་གཅན་གཟན་རྣམས་ལྷ་རི་གཉན་རི། ལྷ་ཤིང་ཀླུ་ཤིང་། ལྷ་
ཟོག་གླུ་ཕྱུགས་སུ་བརྩིས་ཏེ་སྲུང་སྐྱོབ་བྱེད་པ་ལ་རྨོངས་དད་དུ་སྨད་པའང་དེ་
རིང་སྐྱེ་འཕེལ་སྲུང་སྐྱོར་ཀྱི་རྒྱན་དུ་སོང་བ་བཞིན་ཡིན་པས་ན་མཐའ་གཅིག་ཏུ་
ལེགས་ཉེས་ཀྱི་ཤན་འབྱེད་ག་ལ་ཐུབ། ཡང་གཅིག་བཤད་ན། དེང་གི་སྐབས་་་་
ངེས་ཅན་འདིར་སྤྱིའི་བྱེད་ཕྱོགས་དང་ལམ་ལུགས་ཀྱི་དབང་གིས་གཞི་རིམ་སློབ་
ཆུང་དུ་སློབ་མ་ཡོང་མཁན་མེད་པ་དང་། སློབ་མཐར་ཕྱིན་པའི་བོད་ཀྱི་སློབ་་་
མས་རང་གི་སྐད་ཡིག་སྤྱོད་པའི་ལས་གནས་མི་རྙེད་པ་དང་། ཕྱོགས་ཕྱོགས་ནས་
167



，
དགེ་འདུན་ཆོས་འཕེལ།
བོད་ཡིག་ཕན་མེད་བེད་མེད་སྨྲ་བ་ཇེ་མང་དུ་འགྲོ་བའི་སྒང་འདིར་གཏོར་རླག་
རང་བཞིན་གྱི་ལྟ་ཚུལ་འདི་ངན་ཐོག་ཏུ་བག་ཅེས་པའི་དཔེ་རུ་མི་འགྱུར་རམ།
དེ་རིགས་ཀྱི་ངོས་འཛིན་ནི་རིག་གནས་གོང་འཕེལ་དང་མི་རིགས་ཡར་རྒྱས་་་་
འགྲོ་བའི་སྲི་ཞུར་མི་འགྲོ་བར། རིག་གནས་རྩ་མེད་དུ་གཏོང་བའི་ཐན་ལྟས་སུ་
གྱུར་ཡོད་སྙམ་མོ། །རྒྱ་ཡི་རིག་གནས་རིག་པའི་མཁས་དབང་ཡུས་ཆུས་ཡུས་དུས་
རབས་ཀྱི་སྐྱོགས་མཚམས་ལ་རྒྱལ་ཁམས་བསྐོར་བའི་ཚོགས་ཆུང་དུ་ཞུགས་ཏེ་
ཡུལ་གྲུ་ཕྱོགས་ཕྱོགས་སུ་ཕེབས་ནས་ཕྱིར་སླེབས་རྗེས“ ཀྲུང་གོ་རིག་གནས་ནི་ད་
བར་རྒྱུན་མཐུད་དེ་གནས་ཡོད་པ་ནི་ཇི་འདྲའི་དགའ་བ་སྒོམ་པ་ཞིག་རེད། ལྷན་
རྒྱས་ནས་རིག་གནས་འདི་ལ་འཛུགས་སྐྲུན་མང་ཙམ་ལས་གཏོར་བརླག་མེད་
པར་གྱིས་ཤིག་ཨང”ཞེས་མྱོང་གོམས་ལས་གྲུབ་པའི་གཏམ་ཞིག་གསུངས་པ་་་་
འདིའང་ང་ཚོ་ལ་མཚོན་ན། དྲན་སྐུལ་ཅིག་དྲིལ་སྒྲ་ཞིག་ཏུ་གྱུར་ཡོད་པ་མིན་
ནམ།
ལྟ་ཚུལ་དེ་རིགས་སྤྱིར་མཁས་བརྒྱ་འགྲན་གླེང་མེ་ཏོག་མཉམ་བཞད་ཀྱི་་་
བྱེད་ཕྱོགས་ལྟར་དགག་བཞག་སྤོང་གསུམ་སྒོས་བརྒལ་ལན་ཞིག་བྲིས་ཀྱང་ཆོག་
མོད། ཞིབ་ཏུ་དཔྱད་ན་ལྟ་ཚུལ་དེ་དང་དེ་སྒྲུབ་ཀྱི་རིགས་པ་ནི་འོལ་སྤྱི་ཙམ་ལས་
དཔྱད་བཟོད་དུ་མ་གྲུབ་རུང་འདབ་བརྒྱ་དགོད་པའི་ཚལ་དུ་རྩྭ་ལྡུམ་རེ་ཡང་་་
ཡོད་མི་ཆོག་པ་མིན་སྙམ་ཞིང་མཐུན་སྒྲིལ་གྱི་གཤེད་དུ་འགྱུར་བ་ལས་གཞན་དུ་
ཕན་ཐོགས་མེད་ཁར། རི་བོང་དང་སྤྱང་ཁི་གཟན་རྩོད་དུ་འགྱུར་བར་དོགས་ཏེ་
བཏང་སྙོམས་སུ་བཞག་གོ། །ལར་ཕྱོགས་འདི་ལྟ་བུ་འདུ་ཤེས་འཛིན་སྟངས་ཐད་
ཀྱི་དཔྱད་པ་ནི་གཞན་ལག་བསྟར་རང་བཞིན་གྱི་གནས་དང་མི་འདྲ་བས་ན་་་་་
རྫོགས་པའི་སངས་རྒྱས་ཀྱིས་ཆོས་ཕུང་བརྒྱད་ཁྲི་བཞི་སྟོང་མི་བསྲུན་འགྲོ་བའི་
168



དགེ་འདུན་ཆོས་འཕེལ་གྱི་རིག་གནས་འཛུགས་སྐྲུན་ཐད་ཀྱི་བསམ་བློ་རགས་བརྗོད། །
སེམས་ཅན་ལ་སྟོན་པ་བཞིན་ཐབས་མཁས་ཐུགས་རྗེ་གཉིས་ཆར་འཛོམས་་་་་
དགོས་ཏེ། རིག་གནས་འཛུགས་སྐྲུན་ཐད་དུ་ཐབས་མཁས་དགོས་ཞེས་བརྗོད་པ་
ནི། བླང་དོར་གྱི་ཐབས་མཁས་དགོས་པ་དང་འཛུགས་སྐྲུན་གྱི་ཐབས་མཁས་་་
དགོས་པ་སྟེ་ཤེས་རབ་སྒྲོན་མེས་དབེན་པའི་རིགས་ཀྱིས་རང་གི་ནུས་ཚོད་ཀྱིས་
སྤྱི་ལ་ཕན་པའི་དངོས་གཞི་བྱ་བ་རེ་སྒྲུབ་པ་ལས་འདུ་ཤེས་འཛིན་སྟངས་ཁྱབ་
ཁོང་གི་ལྟ་བ་བསྙད་པའི་ཁུར་ཆེར་མེད་སྙམ་པའི་དོན་དང་། ཐུགས་རྗེ་ལྡན་
དགོས་ཞེས་བརྗོད་པ་ནི། རིག་གནས་འཛུགས་སྐྲུན་གྱི་དམིགས་ཡུལ་ནི་རིག་་་
གནས་གང་དེ་ལོངས་སུ་སྤྱོད་པའི་མི་རིགས་ཧྲིལ་བོའི་དོན་དུ་ཡིན་དགོས་པ་་་
ལས། རང་སྙན་རྙེད་བདེ་བསྟོད་ཀྱི་ཆེད་དུ་ཡིན་མི་རིགས་པ་དང༌། མི་རབས་
འདིའི་བདེ་སྐྱིད་དམིགས་དགོས་ལ་མི་རབས་རྗེས་མ་རྗེས་མའི་ཆེད་དུའང་ཀུན་
ཕན་གྱི་སེམས་བསྐྱེད་དགོས་པའི་དོན་ཡིན། དེ་གཉིས་རྩོད་སྒྲུབ་ཀྱི་རང་བཞིན་
དུ་གྲུབ་སྟབས། མཐའ་རུ་ལྷུང་མི་རིགས་ཏེ། ཀུན་སློང་གཙང་མ་ཡོད་རུང་་་་
དངོས་སྟོབས་རིགས་པས་དབུལ་གྱུར་ན། ཐོ་བ་འཕྱར་ནས་ཕའི་མགོའི་སྦྲང་བུ་
གསོད་པའི་ངང་ཚུལ་ལྟར་དང་། བདེན་པའི་རིགས་སྟོབས་ཡོད་རུང་ཀུན་སློང་
གཙང་མས་དྲངས་པ་མིན་ན། ཕ་བསད་ནས་རྒྱལ་རྔ་བརྡུང་པའི་དཔེ་རུ་འགྱུར་
རིག་གནས་འཛུགས་སྐྲུན་གྱི་ལྟ་ཚུལ་ལུགས་མཐུན་ཞིག་རྙེད་པ་ལ་རིགས་
པས་རྐྱང་སྒྲུབ་བྱེད་པས་ཀྱང་མི་ཕན་ཏེ། ཇི་སྐད་དུ། རྟོག་གེ་ཚིག་དོན་མ་ངེས་ལ། །
མ་ཁྱབ་ཀུན་རྫོབ་སྐྱོ་བ་ཅན། །ཞེས་བརྗོད་པ་ལྟར། རི་དྭགས་གླ་བའི་ལྤགས་པ་
སྣེ་གང་ནས་འཐེན་ཀྱང་ཆོག་པ་ལྟ་བུ་འགྱུར་བ་ཡིན། དེས་ན་དངོས་གཞི་་་་་
དམིགས་གཏད་ཡོད་པའི་སྒོ་ནས་ཞིབ་འཇུག་བྱས་ན་ཅུང་དཔྱད་བཟོད་དུ་འགྲོ་
169



-
--
--
དགེ་འདུན་ཆོས་འཕེལ།
སྟེ། བོད་ཀྱི་སྲོལ་རྒྱུན་རིག་གནས་ལ་སྦྱངས་པ་མཐར་ཕྱིན་སྒོས་རིག་གནས་་་་་
གསར་བ་ནང་འདྲེན་བྱེད་པའི་མཁས་དབང་དགེ་འདུན་ཆོས་འཕེལ་ཚང་གི་
རིག་གནས་འཛུགས་སྐྲུན་གྱི་བསམ་བློ་ནི་གུས་ཕྲན་གྱིས་འཐད་ལྡན་དུ་དམིགས་
ནས་སྐལ་མཉམ་གྲོགས་ཀྱི་མདུན་སར་མཛུབ་མོ་རི་སྟོན་གྱི་ཚུལ་དུ་སྤྲོས་པར་་་་་
བྱའོ། །
གསུམ་པ། མཁས་དབང་དགེ་འདུན་ཆོས་
འཕེལ་གྱི་བོད་ཀྱི་རིག་གནས་འཛུགས་
སྐྲུན་གྱི་བསམ་བློ་བསྡུས་བརྗོད།
རིག་གནས་གང་ཞིག་ཡིན་རུང་དེའི་འཕེལ་འགྲོས་སུ་དགེ་མཚན་ལྡན་་་་་
པའི་ཆ་ཞིག་བྱུང་བའི་ཞོར་དུ་ཉེས་དམིགས་ཀྱི་ཆ་ཞིག་ཀྱང་གཟུགས་དང་གྲིབ་
མ་བཞིན་ངང་ངམ་ཤུགས་སུ་འབྱུང་སྟེ། དགེ་འདུན་ཆོས་འཕེལ་ཞལ་ནས། ཀུན་
ལ་ཕན་པའི་ངོ་མཚར་རྫས་འཕྲུལ་དང་། །ཡོངས་ལ་གནོད་པའི་ལྟས་ངན་ཆོ་་་
འཕྲུལ་གཉིས། །ཤེས་རབ་རལ་གྲིའི་རྣོ་ཕྱོགས་རེ་རེའི་སྣེ། །གཅིག་གི་ཟླ་ལ་གཅིག་
ཀྱང་སླེབས་པར་སེམས། །ཞེས་གསུངས་པ་བཞིན། དགེ་མཚན་གྱི་ཆ་རྒྱུན་བསྲིང་
དང་གོང་སྤེལ། ཉེས་དམིགས་ཀྱི་ཆ་རྨེག་མེད་དུ་གཏོང་རྒྱུ་ནི་ཕྱི་རབས་པས་སྲོལ་
རྒྱུན་རིག་གནས་བླང་དོར་བྱེད་པའི་རྩ་བའི་ཁུངས་ལུང་ཡིན། གཤེན་རབ་མི་བོ་
ཆེས་རྩ་བ་དེ་ཉིད་རྟོགས་པས་བོད་ཀྱི་གནའ་བོའི་རིག་གནས་འོད་སྟོང་འབར་
བར་བྱས་པ་དང་། སྲོང་བཙན་སྒམ་པོས་དེ་ཉིད་རྟོགས་པས་ནང་བསྟན་རིག་
གནས་ཀྱིས་བོད་མིའི་བསམ་པའི་ལོངས་སྤྱོད་ཕུན་ཚོགས་སུ་བཏང་བ་དང་། བློ་
170



དགེ་འདུན་ཆོས་འཕེལ་གྱི་རིག་གནས་འཛུགས་སྐྲུན་ཐད་ཀྱི་བསམ་བློ་རགས་བརྗོད།
བཟང་གྲགས་པས་གཞི་དེ་ཉིད་རྟོགས་པས་བོད་ཀྱི་ཆོས་ལུགས་ཁག་གི་ལྟ་སྤྱོད་
བསྒྱུར་བཀོད་བཏང་སྟེ་དགེ་ལྡན་ལུགས་བཟང་ཁྱབ་སྤེལ་བྱས་པ་ཡིན། གཞན་
ཡང་རྒྱལ་མཆོག་བཅུ་གསུམ་པས་གནས་ལུགས་དེ་ཉིད་རྟོགས་པས་སྔོན་གོམས་
ལམ་ལུགས་བསྒྱུར་བཅོས་བྱེད་རྩིས་ཡོད་པ་དང་། རྩིས་དཔོན་ལུང་ཤར་རྡོ་རྗེ་ཚེ་
རྒྱལ་ནས་སྲིད་ལུགས་མཚོན་པའི་ལམ་ལུགས་བསྒྱུར་བཅོས་དང་དགེ་འདུན་་་
ཆོས་འཕེལ་ནས་ཀྱང་དེ་དེ་བཞིན་གྱི་བསྒྱུར་བཅོས་བསམ་བློ་བྱུང་བ་བཅས་་་་
ཀྱང་རིག་གནས་འཕེལ་རྒྱས་བྱུང་མཚམས་སུ་ལྡོག་ཆའི་རྐྱེན་ངན་ཞིག་ངང་ངམ་
ཤུགས་སུ་འབྱུང་བའི་གནད་གོ་བ་ཡིན། དེ་བཞིན་བཅུ་གསུམ་པའི་བསྒྱུར་་་་་་
བཅོས་བཀག་འགོག་སྣ་ཚོགས་ཀྱིས་ཇི་བཞིན་འགྲུབ་མ་ཐུབ་པ་དང་། ལུང་ཤར་
པའང་དཔྲལ་བའི་མིག་ཟུང་ཡང་སྐྱོབ་མ་ཐུབ་པ་ཕམ་ཁ་བྱུང་བ་དང༌། དགེ་་་
འདུན་ཆོས་འཕེལ་ཚང་ལུས་སེམས་གཉིས་ཆ་ནས་མནར་གཅོད་ཚད་མེད་་་་
མྱངས་ཏེ། མཐར་“འཛམ་གླིང་ན་དཀོན་པའི་བིརྱའི་བུམ་པ་ཞིག་རྡོ་ལ་བརྡབ་
སོང་”ཞེས་ཡིད་ཐང་ཆད་པའི་མཇུག་འབྲས་བྱུང་དོན་དག་ཀྱང་ཕྱི་ཚུལ་ཙམ་ལ་
དམིགས་ན་སྲིད་དབང་གི་འཛིན་འཕྲོག་དང་མི་དང་མིའི་བར་གྱི་འཐབ་རྩོད་
ལྟ་བུར་སོང་ན་ཡང་རིག་གནས་རིག་པའི་ཀློང་ནས་དཔྱད་ན་འདི་དག་ནི་སྲོལ་
རྒྱུན་རིག་གནས་ཀྱི་ནད་སྐྲན་གྱི་ཆ་ལ་ཕོག་ཐུབ་བྱུང་བའི་རྒྱུ་མཚན་གྱིས་ཡིན།
རིག་གནས་འཛུགས་སྐྲུན་བྱེད་དགོས་པའི་མཚམས་འདི་ན། ང་ཚོས་བློ་
རྣལ་དུ་ཕབ་ནས་དཔྱད་པ་བྱས་འབྲས་སུ། གསར་བྱུང་ཚན་རིག་གིས་མཚོན་
པའི་སྔོན་ཐོན་རིག་གནས་ནང་འདྲེན་བྱས་པ་དང་དེའི་ཐད་ཀྱི་བསམ་བློ་་་་་
མངོན་པར་འཕགས་པ་དང༌། དེ་ལྟ་བུ་རང་གིས་ལག་བསྟར་དང་འབོད་སྐུལ་
གཏོང་མཁན་ཐོག་མ་ནི་དུས་རབས་ཉི་ཤུ་བའི་དུས་མགོར་བྱོན་པའི་མཁས་་་་་
，
171



，
。
。
。
དགེ་འདུན་ཆོས་འཕེལ།
དབང་དགེ་འདུན་ཆོས་འཕེལ་ཚང་ཡིན་ཏེ། ཁོང་ནི་བོད་ཀྱི་སྲོལ་རྒྱུན་རིག་་་་
གནས་ལ་ཐོས་བསམ་གྱི་སྒྲོ་འདོགས་ཆོད་ཅིང་རིག་གནས་གཞན་ལ་མིག་རྒྱ་་་་
ཡངས་པའི་ཁར་དཔྱད་སྟོབས་རིགས་པ་ཧ་ཅང་མྱུར་བ་ཞིག་ཡིན། དེ་མིན་ཁོང་
གི་འཚོ་བཞེས་ཀྱི་ཁོར་ཡུག་དང་དུས་སྐབས་ཀྱང་ཧ་ཅང་ཁྱད་པར་བ་ཞིག་ལ་
ཐུག་ཡོད་པའི་རྐྱེན་ཏེ། བོད་ནང་ཁུལ་དུ་རྒྱལ་མཆོག་བཅུ་གསུམ་པས་ཆོས་སྲིད་
ཕྱོགས་གཉིས་ནས་བསྒྱུར་བཀོད་གཏོང་བ་དང་། རྒྱལ་ནང་དུ་ལྕགས་ཕག་་་་
གསར་བརྗེས་མཚོན་པའི་གནའ་དེང་རིག་གནས་སམ་ཀྲུང་ཕྱི་རིག་གནས་སམ་
སྲོལ་རྒྱུན་དང་དེང་རབས་ཀྱི་དམངས་གཙོ། ཚན་རིག་བར་འབྲེལ་མཐུད་ཀྱི་་་་
ལས་འགུལ་རབས་དང་རིམ་པ་བྱུང་བ་དང་། མི་ལོ་བཅུ་གསུམ་རིང་རྒྱལ་ཁམས་
གཞན་ལ་འགྲིམ་པའི་དུས་སྐབས་ཀྱང་རྒྱ་གར་མི་རིགས་དབྱིན་ཅི་བཙན་རྒྱལ་
རིང་ལུགས་གཉའ་གནོན་འོག་སྒེར་དབང་བརྩོན་ནས་རྒྱལ་ཁ་ཐོབ་ལ་ཉེ་བའི་
སྒང་ཡིན། དེ་ལྟ་བུའི་དུས་དང་ཁོར་ཡུག་ནི་དགེ་འདུན་ཆོས་འཕེལ་རིག་གནས་
འཛུགས་སྐྲུན་ལ་ཁ་ཕྱོགས་པའི་ཕྱི་ཡི་ཆ་རྐྱེན་དུ་གྲུབ་ལ། བླ་བྲང་དང་འབྲས་་་་
སྤུངས་སོགས་སུ་གཞུང་ལུགས་རབ་འབྱམས་ཐོས་བསམ་བྱས་པ་དང་། དབུས་
གཙང་དང་རྒྱ་གར། བལ་པོ། སིངྒ་ལ་སོགས་ཡུལ་གྲུ་ཁག་ཏུ་ཕེབས་ཏེ་ཕྱི་ནང་
རིག་གནས་ཁྱད་པར་དུ་དབྱིན་ཡིག་ལྟ་བུ་སྦྱངས་པ་གཏིང་ཟབ་བྱས་པ་དང་་་་
རིག་པ་མང་པོ་དཔྱད་པ་གསུམ་གྱིས་འཇུག་པར་བྱས་ཏེ་སྔོན་མེད་མྱོང་ཚོར་་་
བྱུང་བ་ནི་ཁོང་གི་རིག་གནས་འཛུགས་སྐྲུན་གྱི་བསམ་བློ་འབྱུང་བའི་ནང་གི་ཆ་
རྐྱེན་ཡིན། དགེ་འདུན་ཆོས་འཕེལ་གྱི་བརྩམས་ཆོས་དག་ཏུ་རིག་གནས་འཛུགས་
སྐྲུན་ཞེས་པ་ལྟ་བུའི་ཐ་སྙད་དངོས་བྱུང་མེད་རུང༌། ཁོང་གི་ད་ཡོད་བརྩམས་་་
ཆོས་མིག་གིས་ཟིན་པ་ཐམས་ཅད་རིག་གནས་འཛུགས་སྐྲུན་གྱི་བསམ་བློས་་་་་
172



དགེ་འདུན་ཆོས་འཕེལ་གྱི་རིག་གནས་འཛུགས་སྐྲུན་ཐད་ཀྱི་བསམ་བློ་རགས་བརྗོད། །
བརྟས་ཡོད། བསམ་བློ་དེས་བརླན་པའི་ཚབ་མཚོན་རང་བཞིན་གྱི་བརྩམས་ཆོས་
ནི་《རྒྱལ་རབས་དེབ་ཐེར་དཀར་པོ》ཡིན། 《དེབ་དཀར》ནི་སྔོན་བྱོན་བོད་ཀྱི་ལོ་
རྒྱུས་སྨྲ་བ་རྣམས་ཀྱིས་ཆོས་ཀྱི་བྱུང་བས་སྲིད་ཀྱི་ལོ་རྒྱུས་འཐུས་པར་བྱས་པ་དང་
ཐོས་ཆུང་ངོ་མཚར་སྐྱེས་པའི་ལྷ་སྒྲུང་དག་གིས་དངོས་དོན་སྲིད་ཀྱི་རྒྱལ་རབས་
མོག་པོར་བྱེད་སྲོལ་དོར་ཏེ། སྔོན་གྱི་ཁུངས་ལྡན་ལོ་རྒྱུས་ཡིག་ཚང་དག་ཞིབ་་་་
དཔྱད་གཏིང་ཟབ་ཡོད་པའི་རྨང་གཞིའི་ཐོག ལོ་རྒྱུས་ཞིབ་འཇུག་གི་ཐབས་ལམ་
གསར་བ་སྟེ་དངོས་དོན་ཁུངས་སྐྱེལ་སྨྲ་བའི་ཞིབ་འཇུག་ཐབས་ལམ་བཀོལ་ནས།
དཔྱད་གཞི་དང་དཔྱད་པ་ཟུང་འབྲེལ། སྤྱི་དང་བྱེ་བྲག་ཟུང་འབྲེལ། ལྟ་བ་དང་
དཔྱད་པ་ཟུང་འབྲེལ། ལོ་རྒྱུས་དང་དངོས་དོན་ཟུང་འབྲེལ་བཅས་ཀྱི་དངོས་་
སྟོབས་རིགས་པའི་ལམ་དུ་བོད་ཀྱི་སྲིད་དོན་ལོ་རྒྱུས་གཏན་ལ་ཕབ་པ་ཞིག་ཡིན།
ལོ་ཚིགས་རིག་པ་དང་དམངས་སྲོལ་རིག་པ། གནའ་རྫས་རྟོག་ཞིབ་རིག་པ་་་་་
སོགས་རིག་གཞུང་སྣ་མང་གི་ཐབས་ལམ་སྤྱད་དེ་རྒྱའི་ཡིག་ཚང་དུ་ཉར་བའི་་་
བོད་ཀྱི་ལོ་རྒྱུས་དང་ཏུན་ཧོང་ཡིག་ཆ། རྡོ་རིང་ཡི་གེ བྲག་བརྐོས་ཡི་གེ ལི་ཡུལ་
ནས་རྙེད་པའི་བྱང་ཁྲམ་སོགས་ལ་ཞིབ་རྟོག་བྱས་ནས་བོད་ཀྱི་ལོ་རྒྱུས་དེབ་ཐེར་
བརྩམས་པ་ནི་ཁོང་གི་རིག་གནས་འཛུགས་སྐྲུན་ཐད་ཀྱི་བྱས་རྗེས་མངོན་གསལ་
བཞག་པ་ཡིན་སྙམ།
《རྒྱལ་ཁམ་རིག་པས་བསྐོར་བའི་གཏམ་རྒྱུད་གསེར་གྱི་ཐང་མ》ཞེས་པའི་
བརྩམས་ཆོས་ནང་དུ། “དེའི་ཕྱིར་ཕྲན་བུ་རྒྱ་བོད་ཀྱི་ཡུལ་གྲུ་དུ་མར་འཁྱམས་
པའི་སྐབས་གང་མཐོང་ཞིང་ཐོས་པའི་རིག་གནས་སྐོར་གྱི་བློ་བསྐྱེད་ཅི་ཡོད་་་་
ཕྱོགས་གཅིག་ཏུ་བསྡུས་ནས། འོལ་ཚོད་ཀྱིས་ཡིན་ཐག་བཅད་པ་དང་། མང་པོ་
ཞིག་ལ་མགུ་བ་བསྐྱེད་པའི་སླད་དུ་ཁུངས་མེད་ཀྱི་གཏམ་རྒྱུད་ཆེས་མཚར་་་་་
173



དགེ་འདུན་ཆོས་འཕེལ།
མཚར་བ་དག་བྲི་བ་དང་། གཞན་གྱི་ངོ་བསྲུང་དྲགས་ཏེ་གཏམ་བདེན་པ་ཡང་
སྨྲ་བའི་སྤོབས་པ་མེད་པར་རང་གི་རྩམ་ཁུག་བསྲུང་བའི་ཆེད་དུ་ཡིན་མིན་གྱི་
དབྱེ་གསལ་ཐམས་ཅད་བཏང་སྙོམས་སུ་བཞག་ནས་ཇོ་བཟང་གི་མིང་ལ་རེ་བ་
སོགས་དོར་ཏེ་ཤེས་རབ་ཅན་གྱི་སྐྱེས་བུ་བློ་གཟུ་བོར་གནས་པ་འགའ་ཞིག་ཁོ་
ནའི་ཆེད་དུ་དཀྱུས་མའི་གླེང་མོ་བཞིན་དུ་གང་རྙེད་པ་སྐབས་སྐབས་སུ་བཅུག་
སྟེ་གླེགས་བམ་ཞིག་བྱེད་པར་འདོད་དོ། །”ཞེས་གསུངས་པའི་ཚིག་དུམ་འདི་་་
ལས་རྩོམ་པ་པོ་རྩོམ་འབྲི་བའི་བསམ་བློ་བསྟན་ཡོད་དེ། “རྩོམ་རབ་ལན་གཅིག་
གིས་གོ”ཞེས་པ་ལྟར་ཚིག་སྦྱོར་གོ་སླ་བས་རྟོགས་དཀའ་བའི་དོན་བསྟན་པ་དང་།
ཆོས་ཉིད་ཀྱི་ལམ་དུ་སྲོང་བ་ལས་གཞན་ངོ་བསྲུང་བའི་གཡོ་ཟོལ་ཡོད་མི་རིགས་
པར། ཡོད་ཚད་རིགས་པའི་ལམ་དུ་ཆས་པ་ལས་གྲགས་པའི་རྗེས་སུ་ཧོལ་རྒྱུགས་
བྱེད་མི་རིགས་པའི་ཚུལ་བསྟན་ཡོད། ཡང་བརྩམས་ཆོས་དེ་ལས“ཀྱེ་མ་ཆོས་ཉིད་
ཀྱིས་བླུན་པོ་རྣམས་ལ་དོན་དཀའ་བ་ཞིག་གསལ་དུ་བཏང་ནས་བཤད་ན་ཡིད་
མི་དགའ་བ་ཚུར་ལ་བརྙས་པར་བྱེད། སླ་མོ་ཞིག་དཀའ་རུ་བཏང་ནས་བཤད་ན་
འཇིགས་ཤིང་མཁས་ཉམས་སུ་བྱེད་པ་འདི་རྒུད་པའི་སྒོ་རུ་སྣང་ཡང་བྱེད་་་་་
ཐབས་ཟད”ཅེས་བརྗོད་དེ་སྲོལ་རྒྱུན་གྱི་རྗེས་ལུས་སུ་གྱུར་བའི་རིན་ཐང་འདུ་
ཤེས་ལ་དགག་པར་བྱས། དེང་རབས་ཀྱི་འདུ་ཤེས་ངོས་ནས་བརྗོད་ན་མཁས་པ་
བསམ་བློ་བ་ཞིག་ཡིན་མིན་གྱི་ཚད་གཞི་གསུམ་དུ་བགྲངས་ཏེ། གཅིག་ནི་གོ་བ་
སྤྲོད་པའི་ནུས་པ་ལྡན་མིན། གཉིས་ནི་གཞུང་ལུགས་ལག་ཏུ་ཐེབས་པའི་ནུས་པ་
ཡོད་མེད། གསུམ་ནི་མ་འོངས་སྔོན་དཔོག་གི་ནུས་པ་ཡོད་མེད་བཅས་ལས།
དོན་དཀའ་བ་ཞིག་སླ་མོའི་ངང་བཤད་ཐུབ་པ་ནི་ཆ་རྐྱེན་གསུམ་གྱི་ཐོག་མར་
བགྲངས་བས་སོ། །
174



དགེ་འདུན་ཆོས་འཕེལ་གྱི་རིག་གནས་འཛུགས་སྐྲུན་ཐད་ཀྱི་བསམ་བློ་རགས་བརྗོད།
《རྒྱལ་ཁམས་རིག་པས་སྐོར་བའི་གསེར་ཐང》ནི་རྩོམ་པ་བོས་ཚན་རིག་
རང་བཞིན་གྱི་དམངས་སྲོལ་རིག་པ་དང་ལྗོངས་རྒྱུ་རིག་པ། སྤྱི་ཚོགས་རིག་པ།
མིའི་རིགས་རིག་པ། ས་རྒྱུས་རིག་པ། གནའ་རྫས་རྟོག་ཞིབ་རིག་པ་སོགས་ཀྱི་་་་
ཞིབ་འཇུག་ཐབས་ལམ་བཀོལ་ཏེ། བགྲང་བྱ་ལོ་ཡི་འཁོར་མོ་བཅུ་གསུམ་རིང་
ཡུལ་དབུས་གཙང་ནས་རྒྱ་གར། བལ་པོ། སིངྒ་ལ་བཅས་ཡུལ་གྲུ་གལ་བོ་ཆེར་་་་
ཞབས་དངོས་བཅགས་ཏེ་མཐོང་ཐོས་དྲན་རེག་རྣམས་རིགས་པའི་ཟངས་སྣོད་
དུ་བཙོས་ཏེ་ཕབ་ཀྱིས་སྙིལ་བ་ལས་བྱུང་བ་ཡིན། དེ་སྔ་བོད་ཀྱི་མཁས་པའི་ཁྲོད་
ལྗོངས་སྐོར་ལམ་ཡིག་འབྲི་མཁན་ཡོད་མོད། ཕལ་མོ་ཆེས་ལུང་ཁུངས་གཙོ་བོ་
བཟུང་ཐོག་མཚར་མཚར་གཏམ་གྱི་སྦྱོར་བ་ལས། དངོས་སྟོབས་རིགས་པ་དཔྲལ་
བར་སྒྲོན་ནས་དཔྱད་པ་རྣམ་གསུམ་གཏོང་བ་ཉུང་ཙམ་མོ། ། 《རྒྱ་གར་གནས་
ཆེན་ཁག་ལ་བགྲོད་པའི་ལམ་ཡིག》ལྟ་བུ་སྔོན་གྱི་གནས་ཡིག་འབྲི་སྲོལ་གཞིར་
བཟུང་ཐོག འབྲེལ་ཡོད་ཀྱི་ས་ཁྲ་འབྲི་བའི་ལུགས་གསར་ཡང་དྲངས་ཡོད་པས།
ས་རྒྱུས་རིག་པའི་བརྩམས་ཆོས་སུ་གྲུབ་ཅེས་གཟུར་གནས་མཁས་པས་བསྔགས་
བརྗོད་ཀྱི་མེ་ཏོག་གཏོར་རོ། ། དེ་དང་དེ་བཞིན་《དགེ་བཤེས་ཆོས་གྲགས་ཀྱི་དག་
ཡིག》ཏུ་གྲགས་པའི་བརྡ་དག་ཚིག་མཛོད་ཀྱང་སྲོལ་རྒྱུན་གྱི་དག་ཡིག་འབྲི་སྲོལ་
ལས་བརྒལ་ཏེ་དེང་རབས་མིང་མཛོད་བསྒྲིགས་ཐབས་སུ་བཀོད་དེ་དགེ་བཤེས་
ཆོས་གྲགས་ལ་བཀས་སྐུལ་བ་ལས་གྲུབ་པ་ཡིན། དེ་མིན“ངེད་ལ་དབང་ཡོད་ན་
བོད་ལ་ཡང་ད་ལྟའི་སྐད་འདི་དང་མཐུན་པའི་ཡི་གེ་དང་རྣམ་དབྱེ་ཞིག་བཟོས་
ན་སྙམ”ཞེས་དང་། “འཇིག་རྟེན་ན་མིར་སྐྱེས་པའི་དོན་པོ་ལག་རྗེས་རེ་འཇོག་
དགོས་པ་ཡིན། ང་རང་སེམས་ལ་བོད་འདི་ལ་དབུ་ཚད་གཉིས་ལ་ཁྱད་ཆོས་རེ་
བཏོན་དགོས་སྙམ་པ་ཡོད། ད་དུས་སྐབས་དང་བསྟུན་ནས་དབུ་མ་དེ་གས་་་་་
175



དགེ་འདུན་ཆོས་འཕེལ།
འཐུས་པ་བྱེད”ཅེས་གསུངས་པ་ལས་རྟོགས་རྒྱུ་ཞིག་ནི། གཞུང་ལུགས་གང་ཞིག་
ཡིན་རུང་དུས་དང་ཡུལ་ལ་བསྟུན་དགོས། དེ་ལས་རྗེས་སུ་ལུས་རྗེས་འཐུས་ཚང་
གཏོང་དགོས་པ་ནི་རིག་གནས་འཛུགས་སྐྲུན་པའི་འགན་ཡིན་པ་བསྟན་ཡོད།
《 ཀླུ་སྒྲུབ་དགོངས་རྒྱན》ལྟ་བུ་ནི་ཁོང་གི་ལྟ་སྤྱོད་མཚོན་པའི་གཞུང་ལུགས་ཡིན་
ཏེ། སྤྱིར་དེ་ནི་ཟབ་མོ་དབུ་མའི་ལྟ་བའི་འཛིན་ཚུལ་ལ་དོགས་པ་སློང་བའི་ཚུལ་
གྱིས་བརྩམས་པ་ཡིན་སྟབས། འབྲེལ་ཡོད་མཁས་པ་ལ་ཕོག་ཐུག་བྱུང་བས་ད་
བར་རྩོད་གཞི་ཅན་གྱི་གཞུང་དུ་གྱུར་རོ(འདི་སྐོར་གྱི་ལྟ་ཚུལ་ཁོ་བོས་བྲིས་པའི་
ཟབ་མོ་དབུ་མའི་བྱུང་འཕེལ་ཞེས་པར་གཟིགས་འཚལ) སྐབས་སུ་བབ་པར་
དེའི་སྐོར་གྱི་ལྟ་བ་འགྲིག་མིན་ལ་དཔྱད་པའི་ཁུར་མེད་པས་ན། གཞུང་དེ་ཉིད་
འབྲི་བའི་ཀུན་སློང་དང་ཕུགས་ཀྱི་འདུན་མ་ལ་དམིགས་ཏེ་བརྗོད་ན། གཞུང་
འདི་ཉིད་ནི་བོད་ཀྱི་སྲོལ་རྒྱུན་དབུ་ཚད་གཞུང་ལ་བསྐྱར་འགྲེལ་ལྟ་བུ་ཚད་་་་་་
བཀག་ཡོད་པའི་སྒོས་བྲིས་པ་མིན་པར། ཟབ་གསལ་མྱུར་གསུམ་གྱི་རྣམ་དཔྱོད་
བསམ་བློའི་མཐོངས་དབྱིངས་སུ་གཅུན་མེད་ཇི་དགར་རོལ་བའི་ཚུལ་ལས་བྱུང་
ཞིང་། རྩོམ་གྱི་སྒྲིག་གཞིའང་སྲོལ་རྒྱུན་དགག་གཞག་སྤངས་གསུམ་དང་རྟགས་
གསལ་ཁྱབ་གསུམ་གྱི་ཐལ་སྦྱོར་ལས་འགོངས་ཏེ་དེང་རབས་མཚན་ཉིད་རིག་
པའི་གོ་བ་སྤྲོད་ལུགས་སུ་ཡོད་པ་ཀུན་གྱིས་འཇུག་བདེ་བའི་ཚུལ་དུ་གནས་ཡོད།
འདི་དག་ནི་དགེ་འདུན་ཆོས་འཕེལ་གྱི་རིག་གནས་འཛུགས་སྐྲུན་གྱི་བསམ་བློ་སྟེ།
སྔར་ཡོད་ཐམས་ཅད་ཚད་མར་མི་འཛིན་པར་དངོས་སྟོབས་རིགས་པས་་་་་
བརྟགས་ཤིང་དཔྱད་ནས་བླང་དོར་ཡོད་ཐོག་དུས་སྐབས་དང་མཐུན་པའི་སྔོན་
ཐོན་རིག་གནས་ཀྱི་ཞིབ་འཇུག་ཐབས་ལམ་ནང་འདྲེན་བྱས་པའི་དཔེ་མཚོན་
ཡིན་ནོ། །
176



དགེ་འདུན་ཆོས་འཕེལ་གྱི་རིག་གནས་འཛུགས་སྐྲུན་ཐད་ཀྱི་བསམ་བློ་རགས་བརྗོད། །
དགེ་འདུན་ཆོས་འཕེལ་ནི་གངས་ཅན་བོད་ལ་ཚན་རིག་ངོ་སྤྲོད་དང་དེ་
ནང་འདྲེན་བྱེད་དགོས་ཞེས་བསྐུལ་བའི་མཁས་པ་ཐོག་མ་ཡིན་ཏེ། གཏམ་རྒྱུད་
གསེར་ཐང་དུ་ཚན་རིག་ནི་འགྲོ་བ་མི་ལ་བདེ་སྐྱིད་བསྐྲུན་པའི་རིག་པ་ཞིག་ཡིན་
ཚུལ་དང་། དེ་ཉིད་དགག་མི་རིགས་པ་དང་བཀག་ཀྱང་མི་ཁོགས་པའི་ཚུལ་་་་་
ལུགས། ཚན་རིག་དང་ནང་བསྟན་གཅིག་གྲོགས་གཅིག་ཏུ་གནས་ཚུལ་དང༌། །
ཚན་རིག་འགོག་ན་ངན་འབྲས་འབྱུང་ཚུལ་སོགས་སྲོལ་རྒྱུན་མཁས་པ་ལ་གླེང་
མོའི་ཚུལ་གྱིས་བསྐུལ་ཡོད་དོ། །དེས་ན་རིག་གནས་འཛུགས་སྐྲུན་གྱི་བྱ་བཞག་
ནང་དུ་ཚན་རིག་ལག་རྩལ་ནི་བླང་དོར་ཅི་ཡང་མི་དགོས་པ་ནང་འདྲེན་བྱེད་
དགོས་པ་ཞིག་ཡིན་པས་ན་འདིར་བསྐྱར་བཤད་ཀྱི་སྤྲོས་པ་མ་བསྐྱངས་ཏེ།
གངས་ཅན་བོད་ལ་བསམ་པའི་ལོངས་སྤྱོད་གཞན་དྲིང་མི་འཇོག་པ་ཞིག་ཡོད་
རུང་། དངོས་པོ་ལོངས་སྤྱོད་ཀྱི་འབྱུང་ཁུངས་ཚན་རིག་ལག་རྩལ་ནི་གསེར་ལས་
ཀྱང་དཀོན་པ་ཆུ་བུར་མིག་གི་མཐོང་ཆོས་སུ་གྲུབ་པའི་ཕྱིར་ན་ཅི་ཐུབ་ཏུ་ནང་
འདྲེན་བྱེད་དགོས་པ་ལས་བཤད་པ་ཙམ་གྱིས་འགྲུབ་ཡོང་བ་ཞིག་མིན་ནོ། །
དགེ་འདུན་ཆོས་འཕེལ་གྱི་བོད་ཀྱི་རིག་གནས་འཛུགས་སྐྲུན་གྱི་བསམ་བློ་
ནི་འདི་ལྟར་གྲུབ་ཡོད་སྙམ་སྟེ། སྲོལ་རྒྱུན་ཡོད་ཚད་དོགས་སློང་ཡོད་པའི་སྒོས་
སྙིགས་བཅུད་དབྱེ་ཐོག གཞན་གྱི་རིག་པ་དགེ་མཚན་ཅན་ནང་འདྲེན་བྱས་ཏེ་
རང་ཉིད་ཅན་དུ་གྱུར་བ་བྱེད་པའོ། །
དགེའོ། །
177



དགེ་འདུན་ཆོས་འཕེལ།
དཔྱད་གཞི་ཡིག་ཆ།
༡.《 ཀྲུང་གོའི་རིག་གནས་ཀྱི་རྣམ་བཤད》པེ་ཅིན་དགེ་རྒན་སློབ་གྲྭ་ཆེན་མོའི་དཔེ་
སྐྲུན་ཁང་གིས་པར། །
༢. 《 ཀྲུང་གོའི་རིག་གནས་ཀྱི་བརྒལ་བརྟག》ཧྲམ་བུ་དཔེ་སྐྲུན་ཁང་གིས་པར།
༣.《དགེ་འདུན་ཆོས་འཕེལ་གྱི་གསུང་རྩོམ་ཕྱོགས་བསྒྲིགས》བོད་ལྗོངས་དཔེ་རྙིང་
དཔེ་སྐྲུན་ཁང་།
༤. 《མཚོ་སྔོན་མང་ཚོགས་སྒྱུ་རྩལ》གོ་དགུ་ལོའི་དེབ་གྲངས་གསུམ་པ།
-
-
178



མཁས་དབང་དགེ་འདུན་ཆོས་འཕེལ་གྱི་
ཟབ་མོ་དབུ་མའི་ལྟ་དགོངས་ཀྱི་རྣམ་
བཤད་བློ་ལྡན་རྩེན་པའི་པད་ཚལ།
(༢8%-
ས365
NE



ཨོཾ་སྭ་སྟི། །
དགེ་འདུན་ཆོས་འཕེལ།
དགུང་སྔོན་མུ་ཁྱུད་བཀྲ་བའི་བ་གམ་ལས། །
འོད་ཟེར་སྟོང་གི་སྙིང་ཁུ་གཅིག་བསྡུས་བཞིན།།
གླེགས་བམ་རལ་གྲི་འཆང་བའི་ངང་ཚུལ་གྱིས། །
གཏི་མུག་གཤེད་དུ་གྱུར་ལ་ཕྱག་འཚལ་བསྟོད། །
འཇམ་དབྱངས་ལས་བརྒྱུད་ཟབ་མོ་ལྟ་བའི་གནད། །
སྤེལ་མཛད་ཀླུ་སྒྲུབ་ཟླ་གྲགས་ཙོང་ཁ་བ། ། །
མཚོན་པའི་རྒྱ་བོད་མཁས་གྲུབ་ཕྱག་བྱས་ནས། ། །
ཟབ་མོ་དབུ་མའི་བྱུང་འཕེལ་རགས་ཙམ་བརྗོད། །
གངས་རིའི་རང་མདངས་ལས་གྲུབ་བསམ་བློ་བ། །
དགེ་འདུན་ཆོས་འཕེལ་མཚན་གྱི་ཕྱག་རྗེས་སུ། །
བྱུང་བའི་ཟབ་མོ་དབུ་མའི་ལྟ་གྲུབ་གནད། །
གཞོན་སྐྱེས་རིགས་སྨྲ་ཚོགས་ལ་ལེགས་སྐྱེས་འབུལ། །
ལེའུ་དང་པོ།
ཟབ་མོ་དབུ་མའི་བྱུང་འཕེལ་སྤྱིར་བརྗོད།
རིག་གནས་ཞེས་པ་སྒྲ་ཡངས་འཇུག་ཏུ་བཀྲལ་ན། རིག་གཞུང་ཙམ་ལ་མི་
གོ་བར་འགྲོ་བ་མིའི་བསམ་གཞིགས་ཀྱི་ཕྱིའི་རྣམ་པ་ལ་ཟེར། བསམ་་་་་
གཞིགས(E g#)ཞེས་བརྗོད་པ་འདིའང་ནང་གསེས་སུ་དབྱེ་ན། སྤྱི་ཚོགས་་་་་
180



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
བསམ་གཞིགས། རྟོག་གེའི་བསམ་གཞིགས། ཐོལ་བྱུང་བསམ་གཞིགས། གཟུགས་
བཀོད་བསམ་གཞིགས། (དངོས་རྟོགས་རྗེས་དཔག) རྩོད་སྒྲུབ་བསམ་གཞིགས་
བཅས་ཡོད། དེ་ལས་ཕྱི་མ་གཉིས་ནི་སྤྱི་མཚན་དུ་གྱུར་བའི་བསམ་གཞིགས་ཀྱི་
རིམ་པ་ལགས་པས་མཐོ་ཤོས་སུ་བརྗོད། མི་རིགས་གང་ཞིག་ཡིན་ཀྱང་དེའི་རིག་
གནས་འཕེལ་རྒྱས་ཀྱི་ཆུ་ཚད་མཐོ་དམན་ནི་བསམ་གཞིགས་ཀྱི་ཆུ་ཚད་མཐོ་་་་
ཤོས་སུ་སླེབས་མིན་ལ་རག་ལས་པ་ཡིན། སྐབས་བབ་ཀྱི་དོན་ཟབ་མོ་དབུ་མའི་
གཏན་ཚིགས་འདི་ཀོ་རྩོད་སྒྲུབ་བསམ་གཞིགས་ཀྱི་སྙིང་བོར་དོན་གྱིས་གྲུབ་སྟེ།
གཞི་དབུ་མ་བདེན་གཉིས་ཟུང་འཇུག་ལམ་དབུ་མ་ཐབས་ཤེས་ཟུང་འཇུག་་་་་
འབྲས་བུ་དབུ་མ་སྐུ་གཉིས་ཟུང་འཇུག་ཏུ་སྒྲུབ་པའི་རིགས་པའི་མ་ལག་ཇི་སྙེད་
ལས། གང་ཟག་བདག་འགོག་བྱེད་ཀྱི་རིགས་པ་ཤིང་རྟ་རྣམ་ལྔ་དང་རྣམ་བདུན་
གྱི་གཏན་ཚིགས། ཆོས་ཀྱི་བདག་འགོག་བྱེད་ཀྱི་རིགས་པ་རྡོ་རྗེ་གཟེགས་མའི་་་་
གཏན་ཚིགས། མཐའ་བཞི་སྐྱེ་འགོག་གི་གཏན་ཚིགས། ཆོས་ཐམས་ཅད་ཀྱི་ངོ་བོ་
ལ་དཔྱོད་པའི་གཅིག་དུ་བྲལ་གྱི་གཏན་ཚིགས། ཆོས་ཐམས་ཅད་ལ་དཔྱོད་པ་་་
མཐའ་གཉིས་སེལ་བྱེད་ཀྱི་རིགས་པའི་རྒྱལ་བོ་རྟེན་འབྲེལ་ཆེན་མོ་བཅས་ནི་་་་་
རྩོད་སྒྲུབ་བསམ་གཞིགས་ཀྱི་ཁྱབ་ཁོངས་སུ་གཏོགས་པ་ཤ་སྟག་ཡིན། ཆོས་ཀུན་
སྣང་བའི་ཆ་ནས་སྟོང་པ་དང་སྟོང་པའི་ཆ་ནས་སྣང་བ་ཞེས་སྣང་སྟོང་ཟུང་་་་་་
འཇུག་ཏུ་བརྗོད་པ་དང་། སངས་རྒྱས་ཀྱི་སྐུའི་ཆ་ནས་ཡེ་ཤེས་དང་ཡེ་ཤེས་ཀྱི་ཆ་
ནས་སྐུ་ཞེས་སྐུ་གཉིས་ཟུང་འཇུག་ཏུ་བརྗོད་པ་ལྟ་བུའོ། །དེ་ལྟ་བས་ན། རྩོད་་་་་
སྒྲུབ་བསམ་གཞིགས་ཀྱི་མཐོ་ཚད་ལ་གནས་པའི་ཟབ་མོ་དབུ་མའི་གཏན་ཚིགས་
འདི་ཀོ་བོད་ཀྱི་སྲོལ་རྒྱུན་རིག་པ་དང་བོད་མིའི་བསམ་གཞིགས་ཀྱི་ཁྱབ་ཁོངས་
སུ་ཤ་ལ་སིམ་པའི་ཁྲག་བཞིན་དུ་གནས་པས་ན། རིག་གནས་ཀྱི་བླ་སྲོག་འདི་ཕྱི་
，
181



དགེ་འདུན་ཆོས་འཕེལ། །
རབས་པས་དུས་རབས་གསར་བར་རིག་གསར་སྤེལ་སྐབས་སྙིགས་འདོར་་་་་
བཅུད་ལེན་གྱི་སྒོ་ནས་སྔོག་འདོན་དང་བཀོལ་སྤྱོད་བྱེད་དགོས། རིག་པ་རང་་་་
མཚན་པ་ཞིག་ཏུ་གྲུབ་ཕྱིན་དེ་ལ་བྱུང་འཕེལ་གྱི་སྤྱི་ཁོག་ཞིག་མ་མཐར་ཡང་་་་་་
དགོས་པས་ན། འདིར་སྨྱུག་ཐོགས་པས་རྒྱ་བོད་ཀྱི་ཆོས་འབྱུང་དང་དབུ་མའི་
སྐོར་གྱི་གཞུང་ལུགས། ཕྱོགས་འདིའི་ཞིབ་འཇུག་དཔྱད་འབྲས་སོགས་དཔྱད་
ཡིག་ལག་ཏུ་སོན་པ་དག་ལ་ཁུངས་བཅོལ་ཏེ། ཟབ་མོ་དབུ་མའི་བྱུང་འཕེལ་སྐོར་
གྱི་སྤྱི་ཁོག་གླེང་བ་ལ།
དང་པོ། ཟབ་མོ་དབུ་མ་རྒྱ་གར་ཡུལ་དུ་
བྱུང་ཚུལ་དང་དར་ཚུལ།
གཅིག ཟབ་མོ་དབུ་མ་བྱུང་བའི་ལོ་རྒྱུས་ཀྱི་རྒྱབ་ལྗོངས།
དེ་ཡང་སྟོན་པ་ཤཱཀྱ་ཐུབ་པ་མངོན་པར་རྫོགས་པའི་སངས་རྒྱས་ནས་སྐུ་མྱ་
ངན་ལས་མ་འདས་བར་མི་ལོ་བཞི་བཅུ་ལྷག་གི་རིང་། རྒྱ་གར་ཕྱོགས་ཀྱི་ཡུལ་གྲུ་
མང་པོར་ཞབས་དངོས་སུ་བཅགས་ནས་རང་ཉིད་ཀྱི་བསམ་བློ་གང་ཞིག་དུས་
དང་ཁོར་ཡུག གདུལ་བྱའི་བློ་ཁམས་སོགས་གང་ལ་གང་འཚམས་དེ་ལ་དེ་་་་
བསྟུན་གྱི་ཚུལ་གྱིས་ཆོས་ཀྱི་འཁོར་ལོ་རིམ་པ་གསུམ་དུ་བསྐོར་མོད། སྐབས་དེར་
གསུང་མཐའ་དག་ཡི་གེར་བཀོད་མེད་སྟབས། སྟོན་པ་མྱ་ངན་ལས་འདས་རྗེས་
འཁོར་རྣམས་རང་རང་གི་གོ་བ་ལོན་ཚོད་དང་ཐུགས་ཀྱིས་ཟིན་ཚོད་སྟོན་པའི་
བཀའ་ཚད་མར་འཛིན་ཞིང་། སྒོས་སུ་བགྲང་བྱ་ལོ་ཡི་འཁོར་མོར་ཐུགས་ཀྱིས་
182



，
，
，
，
དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
ཟིན་ནོ་ཅོག་བརྗེད་ངེས་རྐུན་པོས་འཁྱེར་ཏེ། སྟོན་པའི་ལྟ་གྲུབ་བསྲེས་བསླད་་་་
ཅན་དུ་འགྱུར་བར་དོགས་ནས། སྟོན་པ་མྱ་ངན་ལས་འདས་པའི་ཕྱི་ལོའི་དབྱར་
གཞུང་། འཁོར་གྱི་ཁྱུ་མཆོག་དགེ་སློང་འོད་སྲུངས་ཆེན་པོས་ཡུལ་གྱི་རྒྱལ་པོ་མ་
སྐྱེས་དགྲའི་སྦྱིན་གནང་ལ་བརྟེན་ནས་གསང་བའི་བྲག་ཏུ། དགྲ་བཅོམ་པ་ལྔ་
བརྒྱ་བསྡུས་ཤིང་ཉེ་བའི་འཁོར་ཀུན་དགའ་བོ་ལ་བསྐུལ་ཏེ། ཆོས་ཀུན་སྡེ་སྣོད་
གསུམ་དུ་བྱས་ནས་བཀའ་ཡི་བསྡུ་བ་དང་པོ་མཛད། དེ་ནས་མི་ལོ་བརྒྱ་ཙ་ན།
དགེ་འདུན་གྱི་སྡེ་མང་པོ་འཕེལ་ཞིང་ལྟ་སྤྱོད་ཀྱི་ཆའང་མི་མཐུན་པ་དུ་མ་བྱུང་།
བཀའ་ཡིན་མིན་གྱི་སྒྲོས་ཐག་གཙང་མར་བཅད་དེ་གཅིག་ཏུ་གནས་ཕྱིར། དགྲ་
བཅོམ་པ་ཟླ་བ་རྒུད་པོ་དང་གྲགས་པ་སོགས་མི་དགུས་གཙོས་པའི་དགྲ་བཅོམ་
པ་བདུན་བརྒྱ་རྒྱལ་པོ་དྷརྨ་ཨ་ཤོ་ཀའི་སྦྱིན་གནང་ལ་བརྟེན་ཏེ། ཡངས་པ་ཅན་
གྱི་རྩྭ་ཅན་གྱི་ལྗོངས་གྲོང་ཁྱེར་ཀུ་སྨ་སྤུ་རིའི་གཙུག་ལག་ཁང་དུ་བཀའ་ཡི་བསྡུ་
བ་གཉིས་པ་མཛད། བསྡུ་བ་འདི་གཉིས་ཡང་བློར་བསྡུས་པ་ལས་གཞུང་དུ་མ་
བཀོད་བར་གྲགས། དེ་ནས་མི་ལོ་སུམ་བརྒྱའི་རིང་རྒྱ་གར་གྱི་ཡུལ་གྲུ་ཕལ་ཆེར་
ལ་ཤཱཀྱ་ཐུབ་པའི་བསྟན་པ་དར་འཕེལ་ཆེན་པོ་བྱུང་། ཁྱད་པར་དུ་རྒྱལ་པོ་མྱ་
ངན་མེད་ཀྱིས་དཔལ་ནཱ་ལེནྡྲའི་གཙུག་ལག་ཁང་སོགས་ཆོས་ཀྱི་གྲྭ་ཕྱག་བཏབ་སྟེ།
ཤཱཀྱ་ཐུབ་པའི་བསྟན་པ་རྒྱ་གར་གྱི་ཡུལ་དང་ཡུལ་ཕྲན་དག་ཏུ་མ་ཟད། ལྷོ་སིངྒ་
ལ་དང་ནུབ་ཞི་ལ་ཕྱོགས་སུ་སྤེལ་བར་བྱས། དེ་ལྟར་ཡིན་མོད་ཀྱང་། དགེ་འདུན་
གྱི་སྡེའི་ནང་ཁུལ་དུ་བཀའི་དོན་ཡིན་མིན་གྱི་བརྒལ་བརྟག་མང་པོ་བྱུང་ནས་རྩ་
བའི་སྡེ་བཞི་དང་དེ་ལས་འཕྲོས་པའི་སྡེ་བ་བཅོ་བརྒྱད་སོགས་མང་པོ་བྱུང་།
བསྟན་པ་ཁ་འཐོར་རུས་འཐོར་དུ་མི་འགྱུར་བར་མ་འོངས་སྐྱེ་འགྲོ་སྤྱིའི་དོན་དུ་
ཡུན་རིང་གནས་ཕྱིར། སྟོན་པ་མྱ་ངན་ལས་འདས་ནས་ལོ་སུམ་བརྒྱ་ལོན་པ་ལུག་
183



དགེ་འདུན་ཆོས་འཕེལ།
གི་ལོ་ལ། ཁ་ཆེའི་ཡུལ་བྱ་ལག་གི་ཀུན་དགའ་ར་བའི་གྲོང་ཁྱེར་ཛ་ལན་དྷ་ར་རུ།
བྱམས་མའི་བུ་སོགས་བྱང་སེམས་ལྔ་བརྒྱ། པུར་ཎི་ཀ་ལ་སོགས་དགྲ་བཅོམ་ལྔ་
བརྒྱ། སོ་སྐྱེ་པཎྜིཏ་ཉིས་བརྒྱ་ལྔ་བཅུ་ཡུལ་གྱི་རྒྱལ་པོ་གསེར་ཅན་ཞེས་བྱ་བས་་་
བསྐུལ་ཞིང་སྦྱིན་བདག་མཛད་པ་ལ་བརྟེན། བཀའ་སྡེ་སྣོད་རྣམས་གཞུང་ཚིག་
ཡི་གེར་བསྡུས་ཏེ་གླེགས་བམ་དུ་འཁོད། འདི་ནི་བཀའི་བསྡུ་བ་གསུམ་པར་་་་་
གྲགས། དེ་བཞིན་སྡེ་སྣོད་གསུམ་དུ་བསྡུས་པའི་ཆོས་ཕུང་བརྒྱད་ཁྲི་བཞི་སྟོང་
དེར་རྗེས་འཇུག་མཁས་པས་གོ་བ་ལེན་ལུགས་མི་འདྲ་བའི་དབང་གིས་རྩ་བའི་
ཆ་ནས་ཐེག་པ་ཆེ་ཆུང་གཉིས་སུ་གྱེས། བཀའ་དང་པོ་བདེན་བཞི་ཆོས་ཀྱི་འཁོར་
ལོའི་རྗེས་སུ་འབྲངས་ཏེ་གཞི་ལམ་འབྲས་གསུམ་གྱི་རྣམ་གཞག་གཏན་ལ་ཕབ་
པའི་ཐེག་དམན་བྱེ་མདོ་སྨྲ་བ་གཉིས་བྱུང་། བཀའ་བར་བ་མཚན་ཉིད་མེད་པའི་
ཆོས་ཀྱི་འཁོར་ལོའི་རྗེས་སུ་འབྲངས་ཏེ་གཞི་ལམ་འབྲས་གསུམ་གྱི་རྣམ་གཞག་
གཏན་ལ་ཕབ་པའི་ཐེག་ཆེན་ངོ་བོ་ཉིད་མེད་པ་སྨྲ་བ་བྱུང་། དེ་བཞིན་འཁོར་ལོ་
མཐའ་མ་དོན་དམ་རྣམ་པར་ངེས་པའི་ཆོས་འཁོར་གྱི་རྗེས་འབྲང་ཐེག་ཆེན་་་་་
རྣལ་འབྱོར་སྤྱོད་པ་སྨྲ་བ་བྱུང་། སྤྱིར་ཐེག་པ་ཆེན་པོའི་ཆོས་ནི་བཀའ་བསྡུ་་་་་
གསུམ་པའི་རྗེས་སུ་བྱུང་བར་མཁས་པ་མང་པོས་བཞེད་མོད་ཀྱང༌། ཇོ་ནང་ཏཱ་
ར་ན་ཐའི་དགོངས་པ་ལྟར་ན་སངས་རྒྱས་འདས་ནས་མི་རིང་བ་ཡུལ་གྱི་རྒྱལ་པོ་
པདྨ་ཆེན་པོའི་སྐུ་རིང་དུ་བྱུང་བར་བཞེད། གང་ལྟར་ཐེག་ཆེན་ཆོས་ནི་བསྡུ་བ་
གསུམ་པའི་མན་རྒྱལ་པོ་ལཀྵ་ཨཱ་ཤ་ཞེས་པའི་སྐུ་དུས་དར་འཕེལ་ཆེན་པོ་བྱུང་བ་
མངོན། ཡིག་ཚང་དུ་རྒྱལ་པོ་འདི་པའི་སྐུ་དུས་ཐེག་ཆུང་ཉན་ཐོས་པས་ཐེག་ཆེན་
བཀའ་མིན་པར་བརྒལ་བརྟག་བྱས་པ་འཁོད་ཡོད། དོན་དམ་དུ་སངས་རྒྱས་་་
འདས་ནས་ལོ་བཞི་བརྒྱ་ལོན་པ་ན་དཔལ་མགོན་ཀླུ་སྒྲུབ་བྱུང་སྟེ། ཐེག་པ་ཆེན་
184



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
པོའི་ཆོས་རྒྱ་ཆེར་སྤེལ་བས་སྔོན་མེད་དར་འཕེལ་བྱུང་། ཁྱད་པར་དུ་སློབ་དཔོན་
འདི་པས་ཡུམ་ཆེན་མོའི་གླེགས་བམ་ཀླུ་ཡུལ་ནས་སྤྱན་དྲངས་ཤིང་བརྟག་དཔྱད་
ཟབ་མོ་བྱས་ཏེ། བདག་མེད་སེངྒེའི་ང་རོས་ཤེས་བྱ་ཐམས་ཅད་ཚུལ་གཅིག་ཏུ་
སྟོན་པའི་བསྟན་བཅོས་དབུ་མ་རིགས་ཚོགས་དྲུག་བརྩམས་ནས། ཟབ་མོ་དབུ་
མ་འདི་ཉིད་འགྲོ་བ་མིའི་སྤྱི་ནོར་དུ་བཞག་གོ།
གཉིས། དབུ་མའི་འཕེལ་རིམ་དང་པོ་སྟེ་དཔལ་མགོན་ཀླུ་
སྒྲུབ་ནས་སྒྲ་གཅན་འཛིན་བཟང་པོའི་བར།
རྒྱལ་བའི་ཡུམ་ཤེས་རབ་ཀྱི་ཕ་རོལ་དུ་ཕྱིན་པའི་མདོ་ནི་ཟབ་མོ་དབུ་མའི་
ཁུངས་ཡིན་མོད་ཀྱང༌། དེའི་དངོས་བསྟན་སྟོང་ཉིད་ཀྱི་རིམ་པ་གཏན་ལ་་་་
འབེབས་པའི་བསྟན་བཅོས་ནི་དཔལ་མགོན་ཀླུ་སྒྲུབ་ཀྱིས་མཛད་པ་ཡིན་པས་ཀླུ་
སྒྲུབ་ནི་དབུ་མའི་ཤིང་རྟའི་སྲོལ་འབྱེད་དུ་གྱུར། དེ་ཡང་དཔལ་མགོན་ཀླུ་སྒྲུབ་ནི་
སྟོན་པ་འདས་ནས་ལོ་བཞི་བརྒྱའམ་དྲུག་བརྒྱ་ན་བྱོན་ཞེས་འཇམ་དཔལ་རྩ་་་་
རྒྱུད་དང་། མདོ་ལང་ཀར་གཤེགས་པ། མདོ་སྤྲིན་ཆེན་སྟོང་ཕྲག་བཅུ་གཉིས་པ།
མདོ་རྔ་བོ་ཆེ་བཅས་ལས་བཞེད་ཚུལ་མི་འདྲ་བ་གཉིས་བྱུང་། ཕྱིས་བྱུང་ཡིག་་་་
ཚང་དང་མཁས་པའི་དཔྱད་འབྲས་ཡོངས་གྲགས་ལྟར་ན། སྟོན་པ་འདས་ནས་
ལོ་དྲུག་བརྒྱ་སྟེ། སྤྱི་ལོ་དུས་རབས་གཉིས་པ་(སྤྱི་ལོ ༡༥༠༽ ༢༥༠)ནང་བྱོན།
ཁོང་གིས་བྲམ་ཟེའི་ཆོས་དང་ཐེག་ཆུང་ཉན་རང་གི་ཆོས་ཅི་ཅོག་སྦྱངས་ཏེ་་་་་
མཁས་པ་ཆེན་པོར་གྱུར། ཕྱིས་སུ་དེས་ཐུགས་ཡིད་མི་ཚིམ་པར་ཡུལ་གྲུ་གཞན་
དག་ཏུ་ཕྱིན་ནས་ཐེག་པ་ཆེན་པོའི་སློབ་དཔོན་འགའ་ཞིག་བསྟེན། དེ་དག་ལས་
185



，
，
，
，
，
དགེ་འདུན་ཆོས་འཕེལ།
ཐེག་ཆེན་གྱི་ཆོས་སྦྱངས་པ་མཐར་ཕྱིན། ཤེར་ཕྱིན་གྱིས་གཙོས་པའི་མདོ་མཐའ་
དག་ལ་དཔྱད་པ་ཞིབ་མོ་བཏང་བས་ཤེས་རབ་ཀྱི་ཀློང་བརྡོལ། སྔ་ཕྱིར་རང་་་་་་
གཞན་སྡེ་བ་རྣམས་ཀྱི་དངོས་པོའི་བདེན་གྲུབ་འགོག་པ་ལ་རྩེ་གཞུང་དབུ་མ་རྩ་
བ་ཤེས་རབ་དང༌། དངོས་པོ་བདེན་གྲུབ་ཀྱི་སྒྲུབ་བྱེད་རྟོག་གེ་ཚིག་དོན་བཅུ་་་་
དྲུག་འགོག་པ་ལ་གཞུང་ཞིབ་མོ་རྣམ་འཐག དངོས་པོ་བདེན་མེད་ལ་སྐྱེ་འཇིག་
འཐད་པའི་སྒྲུབ་བྱེད་སྟོང་ཉིད་བདུན་ཅུ་བ། དངོས་སྨྲ་བ་རྣམས་ཀྱིས་དབུ་མ་པ་
ལ་ཚིག་བདེན་པར་མེད་ན་དགག་སྒྲུབ་མི་རུང་བར་ཐལ་བའི་རྩོད་པ་ཟློག་པའི་
གཞུང་རྩོད་ཟློག དངོས་པོ་བདེན་མེད་རྟོགས་པའི་ཡེ་ཤེས་གཙོ་བོར་བསྟན་པའི་
གཞུང་རིགས་པ་དྲུག་ཅུ་བ། སྟོང་ཉིད་རྟོགས་པའི་ཡེ་ཤེས་ལ་རྒྱ་ཆེ་བའི་ལམ་་་་
བྱམས་སྙིང་རྗེ་བྱང་ཆུབ་ཀྱི་སེམས་དང་སྤྱོད་པ་ཕ་རོལ་དུ་ཕྱིན་པ་རྣམས་ཀྱིས་
བརྒྱན་ནས་མཐར་ཐུག་གི་གོ་འཕང་སྒྲུབ་ཚུལ་བསྟན་པའི་གཞུང་དབུ་མ་རིན་
ཆེན་ཕྲེང་བ་བཅས་དབུ་མ་རིགས་ཚོགས་དྲུག་བརྩམས་ཏེ། གཞི་ལམ་འབྲས་་་
གསུམ་གྱི་རྒྱུད་རིམ་གསལ་ཞིང་ལྟ་གྲུབ་ཀྱི་མ་ལག་ཀུན་ནས་ཚང་བའི་ཐེག་ཆེན་
དབུ་མའི་ལུགས་ཀྱི་སྒོ་འཕར་ཕྱེ། དེ་ནས་མི་རིང་བར་ཡུལ་སིངྒ་ལའི་གླིང་དུ་་་་
ཨརྱ་དེ་ཝའམ་འཕགས་པ་ལྷ(སྤྱི་ལོ་༡༧༠~༢ ༡༠)བྱོན། དཔལ་མགོན་ཀླུ་་་་
སྒྲུབ་དཔལ་གྱི་རི་བོར་བཞུགས་སྐབས་དེར་ཕྱིན་ཏེ། ཕྱི་ནང་གི་རིག་པའི་གནས་
སྤྱི་དང༌། སྒོས་སུ་ཟབ་མོ་དབུ་མའི་ལྟ་བ་ལེགས་པར་གསན་ནས་ཐུགས་སུ་ཆུད་
པས་ཀླུ་སྒྲུབ་ཀྱི་སྲས་ཀྱི་ཐུ་བོར་གྱུར། རང་བཞིན་མེད་པའི་དོན་རྒྱས་པར་སྟོན་
པའི་གཞུང་དབུ་མ་བཞི་བརྒྱ་བ་དང་། དབུ་མ་ལག་པའི་ཚད་དང་དེའི་རྩོད་་་་
སྤང་། འཁྲུལ་བ་ཟློག་པའི་གཏན་ཚིགས་གྲུབ་པ། དབུ་མ་ཡི་གེ་བརྒྱ་བའི་རྩ་་་་
འགྲེལ། དབུ་མ་རྟེན་འབྲེལ་སྙིང་བོ་བཅས་དབུ་མའི་སྐོར་གྱི་གཞུང་བརྩམས་
，
，
，
186



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
ཤིང་འཁོར་སློབ་བསྐྱངས་ཏེ། ཀླུ་སྒྲུབ་ཀྱི་དགོངས་པ་རྒྱ་ཆེར་སྤེལ། དེ་ནས་ཟབ་
མོ་དབུ་མ་སྤེལ་བ་ལ་དཔལ་ནཱ་ལེནྡྲའི་མཁན་པོ་སྒྲ་གཅན་འཛིན་བཟང་བོ་(ཧ་
ལམ་སྤྱི་ལོ་༡༨༠༢༨༠བར་དུ་བྱོན་པ་ཡིན་སྙམ)བྱོན། མཁན་པོ་འདི་པས་
འཕགས་པ་ལྷའི་ཞབས་པད་ཡུན་རིང་བསྟེན་ཏེ་ཀླུ་སྒྲུབ་ཀྱི་དགོངས་པ་མཐར་
ཕྱིན། ནཱ་ལེནྡྲའི་མཁན་པོར་མངའ་གསོལ། ཟབ་མོ་དབུ་མའི་འཆད་ཁྲིད་ཁོ་ན་
བྱས་པ་ལས་དགོངས་འགྲེལ་བརྩམས་པ་མི་སྣང་། འདི་ནས་མི་རིང་བར་ཐེག་པ་
ཆེན་པོའི་ཆོས་ལ་དགྲ་བྱུང་བས་སློབ་དཔོན་སངས་རྒྱས་བསྐྱངས་ཀྱི་སྐུ་ཐོག་བར།
ལོ་ཡི་འཁོར་མོ་ཉིས་བརྒྱ་ཙམ་ལ་ཆོས་ཀྱི་འཆད་ཉན་ཉམ་དམས་སུ་སོང་ངོ་། །
གསུམ། དབུ་མའི་འཕེལ་རིམ་གཉིས་པ་སྟེ་སངས་
རྒྱས་བསྐྱངས་ནས་ཞི་བ་ལྷའི་བར།
སྒྲ་གཅན་འཛིན་བཟང་བོའི་སྐུ་དུས་ནས་བརྩིས་ཏེ་ལོ་ཉིས་བརྒྱ་ལོན་ཙ་ན།
ཡུལ་ལྷོ་ཕྱོགས་ཏལྤ་ལའི་གྲོང་ངང་པ་རྩེ་བར་སངས་རྒྱས་བསྐྱངས་(སྤྱི་ལོ་་་་་
༤༧༠~༥༤༠)བྱོན། འདི་པས་ཀླུ་སྒྲུབ་ཀྱི་རྒྱུད་པའི་སློབ་མ་དགེ་འདུན་སྲུང་
བ་ལས་ཀླུ་སྒྲུབ་ཡབ་སྲས་ཀྱི་དགོངས་པ་དཔྱིས་ཕྱིན་པར་མནོས་ཏེ། རྩ་གཞུང་གི་
དགོངས་པ་མཐར་ཐུག་ཐལ་འགྱུར་དུ་གནས་ཚུལ་གསལ་བར་བསྟན་པའི་་་་
འགྲེལ་ཆེན་བུདྡྷ་པ་ལི་ཏ་བརྩམས་ནས་ཐལ་འགྱུར་བའི་ཤིང་རྟའི་སྲོལ་ཕྱེ། དེའི་
རྗེས་ལྷོ་ཕྱོགས་མ་ལུ་ར་ནར་ལེགས་ལྡན་འབྱེད(སྤྱི་ལོ་༥༠༠~༥༧༠)བྱོན།
སློབ་དཔོན་དགེ་འདུན་སྲུང་བ་ལས་ཐེག་པ་ཆེན་པོའི་མདོ་སྡེ་དུ་མ་དང་ཁྱད་
པར་དུ་ཀླུ་སྒྲུབ་ཀྱི་དགོངས་དོན་ཟབ་རྒྱས་དབུ་མའི་ཚུལ་ལུགས་ཐུགས་ཀྱི་བུམ་
187



དགེ་འདུན་ཆོས་འཕེལ།
པར་གང་བྱོས་སུ་བླངས། སངས་རྒྱས་བསྐྱངས་འདས་རྗེས་རྩ་ཤེས་ཀྱི་འགྲེལ་བ་
བུདྷ་པ་ལི་ཏའི་མཐའ་བཞི་སྐྱེ་འགོག་གི་སྐབས་སོགས་ཀྱི་ཐལ་བ་རྣམས་ལ་རེ་རེ་
ནས་སྐྱོན་མང་དུ་བཟུང་ཞིང་། རང་རྒྱུད་ཀྱི་གཏན་ཚིགས་འགོད་དགོས་པའི་རྒྱུ་
མཚན་དུ་མ་གསུངས་པའི་རྩ་ཤེས་ཀྱི་འགྲེལ་བ་ཤེས་རབ་སྒྲོན་མེ་ཞེས་པ་དང༌།
དབུ་མ་སྙིང་བོ། དེའི་རང་འགྲེལ། རྟོག་གེ་འབར་བ་བརྩམས་ཏེ། རང་རྒྱུད་པའི་
ཤིང་རྟའི་སྲོལ་ཕྱེ། དེ་ནས་དབུ་མ་ལ་རང་རྒྱུད་དང་ཐལ་འགྱུར་གྱི་ལུགས་གཉིས་
སུ་གྱེས་སོ། །ལེགས་ལྡན་འབྱེད་ལ་རྗེས་འབྲངས་དཔག་མེད་བྱུང་སྟེ་རྒྱུན་དུ་་་་
འཁོར་སློབ་དགེ་སློང་སྟོང་ཕྲག་དུ་མས་བསྐོར་བའི་རྣམ་པ་ཤར། དེ་ལས་བརྒྱུད་
པའི་སློབ་མ་ཡེ་ཤེས་སྙིང་བོ་(ཧ་ལམ་སྤྱི་ལོ་༦༠༠༽ ༧༠༠ བར་དུ་བྱོན་སྙམ)
ཡིས་རྩ་བ་ཤེས་རབ་ཀྱི་དགོངས་པ་སེམས་ཙམ་པའི་ཀུན་བཏགས་རང་གི་་་་་
མཚན་ཉིད་ཀྱིས་མ་གྲུབ་པ་དང་། གཞན་དབང་ཡོངས་གྲུབ་བདེན་པར་མ་གྲུབ་
ཀྱང་རང་ངོས་སམ་རང་བཞིན་གྱིས་གྲུབ་པའི་རང་རྒྱུད་ཀྱི་ལུགས་སྙིང་བཟུང་
བའི་དབུ་མ་བདེན་གཉིས་ཞེས་པ་རང་འགྲེལ་དང་བཅས་པའི་གཞུང་བརྩམས་
ཏེ། ལེགས་ལྡན་འབྱེད་ཀྱི་རང་རྒྱུད་དུ་འགྲེལ་པའི་ལུགས་རྒྱ་ཆེར་སྤེལ། སངས་
རྒྱས་བསྐྱངས་ཀྱི་ལུགས་ཐལ་འགྱུར་བ་ལ་མཚོན་ན། བར་སྐབས་སུ་ལེགས་ལྡན་
འབྱེད་ཀྱི་ལུགས་ལྟར་དང་དུ་ལེན་མཁན་རྒྱ་ཆེར་མ་བྱོན་མོད། དཔལ་ལྡན་ཟླ་བ་
གྲགས་པ་(སྤྱི་ལོ་༦༠༠༽༦༥༠)བྱོན་ནས་ལུགས་འདི་ཡར་ངོའི་ཟླ་ལྟར་རྒྱས་
པར་བྱས། གང་ཉིད་ལེགས་ལྡན་འབྱེད་ཀྱི་སློབ་མ་མང་པོ་དང་སངས་རྒྱས་་་
བསྐྱངས་ཀྱི་སློབ་མ་ཀ་མ་ལ་བུདྷ་ལས་ཀླུ་སྒྲུབ་ཀྱི་གཞུང་ལུགས་སྤྱི་དང་ཐུན་མིན་
གྱི་ལྟ་བའི་གནད་རྣམས་མ་ལུས་པ་གསན་པས། མཁས་པའི་གྲགས་པ་ཕྱོགས་་་་
བཞིར་ཁྱབ་སྟེ་དཔལ་ནཱ་ལེནྡྲའི་མཁན་པོའི་ཁྲིར་གསོལ། རྣམ་དཔྱོད་ཀྱི་རིགས་
188



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
པ་ཕྲ་མོས་ཐལ་རང་གཉིས་ཀྱི་དགོངས་དོན་དཔྱིས་ཕྱིན་པར་དཔྱད་རྗེས།
ལེགས་བཤད་རྨད་དུ་བྱུང་བའི་གཞུང་བཟང་དབུ་མ་འཇུག་པའི་རྩ་འགྲེལ་དང་
རྩ་བ་ཤེས་རབ་ཀྱི་འགྲེལ་བ་ཚིག་གསལ་མཛད་དེ། ལེགས་ལྡན་འབྱེད་ཀྱིས་་་་་
སངས་རྒྱས་བསྐྱངས་ཀྱི་འགྲེལ་བར་སྐྱོན་བརྗོད་པ་རྣམས་མི་འཇུག་པའི་རྒྱུ་་་་་
མཚན་དང་། དབུ་མ་པས་རང་རྒྱུད་ཀྱི་གཏན་ཚིགས་ཁས་ལེན་མི་རིགས་པའི་
སྒྲུབ་བྱེད་དང་ཁས་བླངས་ན་གནོད་བྱེད་ཀྱི་རིགས་པ་རྒྱས་པར་བསྟན་ནས་་་་
ཐལ་འགྱུར་བའི་ལུགས་བཟང་སྤེལ་བར་བྱས། གཞན་ཡང་སློབ་དཔོན་འདི་པས་
རིགས་པ་དྲུག་ཅུ་བ་དང་། སྟོང་ཉིད་བདུན་ཅུ་བ། དབུ་མ་བཞི་བརྒྱ་བ་བཅས་ཀྱི་
འགྲེལ་བའང་བརྩམས་ཡོད། ལུགས་འདི་ལ་སྐབས་དེ་དག་ཏུ་རིག་པའི་ཁུ་བྱུག་
ཆེ་ཆུང་གཉིས་བྱོན་ཏེ། ཟླ་བ་གྲགས་པའི་དགོངས་པ་བརྒྱུད་སྤེལ་བྱས། དེ་ནས་
ཡུལ་སོ་རཉྫ་ར་སྤྱོད་འཇུག་བྱེད་པོ་འཕགས་པ་ཞི་བ་ལྷ་(སྤྱི་ལོ་༦༥༠༽༧༠༠)
བྱོན། དམ་པ་འདི་ཉིད་སློབ་དཔོན་ཆོས་སྐྱོང་བསྟེན་ནས་ཐེག་ཆེན་གྱི་ཆོས་མ་
ལུས་པ་གསན་རྗེས་ཐལ་འགྱུར་ལུགས་བཟང་སྤེལ་བའི་མཁན་པོར་གྱུར། ཕུལ་
དུ་བྱུང་བའི་བློ་གྲོས་ཀྱི་སྟོབས་ལས་རྒྱལ་སྲས་བྱང་ཆུབ་སེམས་པའི་སྤྱོད་པ་ལ་
འཇུག་པ་དང་བསླབ་བཏུས་སོགས་དགེ་མཚན་གྱིས་ཕྱུག་པའི་གཞུང་བརྩམས་
ཏེ། ཐེག་ཆེན་གྱི་ཆོས་སྤེལ་བར་བྱས། སྤྱོད་འཇུག་གི་ཤེས་རབ་ལེའུ་ལྟ་བུ་ནི་གོ་སླ་
ཚིག་ཉུང་གི་ཁྱད་ཆོས་ལྡན་སྟབས། ཐལ་འགྱུར་བའི་གནད་ཕྲ་མོ་ཐོས་བསམ་
བྱེད་པའི་གཞུང་རྨད་དུ་བྱུང་བར་གྱུར་ཞིང་། རྒྱ་བོད་མཁས་པ་མང་པོས་འགྲེལ་
བ་མཛད་ཡོད་གཤིས་གྲགས་ཤིན་ཏུ་ཆེའོ། །
189



དགེ་འདུན་ཆོས་འཕེལ།
བཞི། དབུ་མའི་འཕེལ་རིམ་གསུམ་པ་སྟེ་མཁན་
ཆེན་ཞི་བ་འཚོ་ནས་ཇོ་བོ་རྗེའི་བར། །
མཐའ་བཞིའི་སྐྱེ་མེད་སོགས་ཀྱི་བསྒྲུབ་བྱ་རྟོགས་པའི་རྗེས་དཔག་སྐྱེད་པ་
ཅིས་ཀྱང་སྦྱོར་ངག་ཡང་དག་ལ་ལྟོས་པར་འཆད་པའི་རང་རྒྱུད་པའི་ལུགས་ལ།
སློབ་དཔོན་ཡེ་ཤེས་སྙིང་པོ་བྱོན་ཏེ་རྒྱ་ཆེར་སྤེལ། ཡབ་སྲས་འདི་གཉིས་ཀྱིས་ཕྱི་
དོན་ཐ་སྙད་དུ་བཞེད་ཅིང་རང་རིག་མི་བཞེད་པ་སོགས་ཀྱི་ཆ་ནས་མདོ་སྡེ་བའི་
གཞིའི་རྣམ་གཞག་དང་ཕལ་ཆེར་མཐུན་པར་སོང་བས་ན། མདོ་སྡེ་སྤྱོད་པའི་་་
དབུ་མ་རང་རྒྱུད་པ་ཞེས་གྲགས། དེས་ན་ལེགས་ལྡན་འབྱེད་ནི་སྤྱིར་དབུ་མ་ཐལ་
རང་གཉིས་ལས་རང་རྒྱུད་པ་དང་བྱེ་བྲག་མདོ་སྡེ་སྤྱོད་པའི་དབུ་མ་རང་རྒྱུད་
པའི་ཤིང་རྟའི་སྲོལ་འབྱེད་དུ་གྱུར། ཕྱིས་སུ་སྤྱན་རས་གཟིགས་བརྟུལ་ཞུགས་་་་
ཞེས་བྱ་བས་ཤེས་རབ་སྒྲོན་མེའི་གཞུང་འགྲེལ་བརྩམས་ཏེ་ལུགས་འདིའི་གདུལ་
བྱ་རྒྱ་མཚོ་བསྐྱངས། དེ་ནས་ཤར་ཕྱོགས་ཟ་ཧོར་རྒྱལ་པོའི་རྒྱུད་དུ་མཁན་ཆེན་ཞི་
བ་འཚོ་(སྤྱི་ལོ་༧༢༨༤༧༨༤)བྱོན། ཡེ་ཤེས་སྙིང་བོའི་སློབ་མར་གྱུར་ཏེ་ཕྱི་་་་
ནང་གི་ཆོས་ཀུན་མཁྱེན་པའི་ཀློང་བརྡོལ། སྐབས་དེར་ཐོགས་མེད་སྐུ་མཆེད་ཀྱི་
ལུགས་ཐེག་ཆེན་རྣལ་འབྱོར་སྤྱོད་པའི་སྡེ་རྒྱ་ཆེར་དར་བའི་ཤུགས་ཀྱིས་ཡིད་་་་
རབ་དྲངས་ཏེ། དེའི་རྗེས་འབྲང་གི་ཚུལ་གྱིས་དབུ་མ་རྒྱན་ཞེས་བྱ་བ་རང་འགྲེལ་
དང་བཅས་པ་བརྩམས། འདིའང་ཐ་སྙད་དུ་ཕྱི་དོན་མེད་ཅིང་རང་རིག་བཞེད་
པ་སོགས་ཀྱི་ཆ་ལ་རྣལ་འབྱོར་སྤྱོད་པའི་སེམས་ཙམ་པའི་གཞིའི་རྣམ་བཞག་་་་
འདོད་ལུགས་དང་མཐུན་པས་ན། རྣལ་འབྱོར་སྤྱོད་པའི་དབུ་མ་རང་རྒྱུད་པ་
，，，
190



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
ཞེས་སུ་གྲགས། ཕར་ཕྱིན་གྱི་ལྟ་བ་སློབ་དཔོན་འདི་པའི་ལུགས་སུ་སོང་གཤིས་
དབུ་མ་རྒྱན་ནི་ཕར་ཕྱིན་གྱི་ལྟ་བ་དང་མཐུན་པའི་དབུ་མའི་བསྟན་བཅོས་སུ་
བརྗོད། ལར་སློབ་དཔོན་འདི་པའི་སྔོན་རོལ་ན་འཕགས་པ་གྲོལ་སྡེ་ལྟ་བུ་རྣལ་
འབྱོར་སྤྱོད་པའི་དབུ་མ་བཞེད་མཁན་བྱུང་མོད་ཀྱང༌། ཕྱོགས་ཙམ་ལས་གཞུང་
བརྩམས་ཏེ་ལྟ་གྲུབ་རང་སྐྱུར་མ་སྤེལ་སྟབས། ལུགས་འདིའི་སྲོལ་འབྱེད་དུ་མི་་་་
བརྗོད་དོ། །ཞི་བ་འཚོ་ལ་འཁོར་ཇི་སྙེད་བྱུང་བ་ལས ། སྲས་ཀྱི་ཐུ་བོ་ཀ་མ་ལ་ཤཱི་
ལའམ་པདྨ་ངང་ཚུལ་(སྤྱི་ལོ་༧༤༠༧༩༧)གྱིས་དབུ་མ་སྣང་བ་བརྩམས་ཏེ།
ལུགས་འདིའི་འཆད་སྤེལ་དགུང་དུ་བཏེགས། ཡེ་ཤེས་སྙིང་བོ་དང་། ཞི་བ་འཚོ།
ཀ་མ་ལ་ཤཱི་ལ་གསུམ་ནི་རང་རྒྱུད་ཤར་གསུམ་གྱི་མཁན་པོར་གྲགས། ཕྱིས་སུ་་་་
སློབ་དཔོན་སེང་གེ་བཟང་བོ་བྱོན་(སྤྱི་ལོ་༨༠༠ ཡས་མས་སུ་བྱོན་སྙམ)ཏེ།
བརྒྱད་སྟོང་འགྲེལ་ཆེན་བརྩམས། དེ་ལྟར་ལུགས་འདིའང་རྣལ་འབྱོར་སྤྱོད་པའི་
དབུ་མ་རྣམ་བདེན་པ་དང་རྣམ་རྫུན་པ་གཉིས་སུ་གྱེས། རྣམ་བདེན་པའི་སློབ་
དཔོན་ཞི་བ་འཚོ་ཡབ་སྲས་དང་སེང་གེ་བཟང་པོ་སོགས་ཡིན། རྣམ་རྫུན་པ་ནང་
གསེས་དྲི་བཅས་དང་དྲི་མེད་གཉིས་བྱུང་། དང་པོ་ནི་སློབ་དཔོན་ཛི་ཏཱ་རི་དང་
གཉིས་པ་ནི་སློབ་དཔོན་ལྭ་བ་པའི་ལུགས་ཡིན་ནོ། །(སློབ་དཔོན་འདི་གཉིས་སྤྱི་
ལོ་སྟོང་ཡས་མས་སུ་བྱོན》དེ་ནས་དུས་རབས་བཅུ་གཅིག་པའི་མཇུག་ཏུ་་་་་
འཕགས་ཡུལ་ལ་ཀླ་ཀློ་ཡོངས་སུ་ཞུགས་ནས་སངས་རྒྱས་ཀྱི་བསྟན་པ་རྩ་མེད་་་་
བཏང་ཚུན། ལུགས་འདི་བསྐྱངས་པའི་སློབ་དཔོན་ཟམ་མ་ཆད་པ་བྱོན་མོད། །
གཞུང་བསྟན་བཅོས་གྲགས་ཅན་བརྩམས་ཏེ་ལྟ་བ་ཇེ་གསལ་དུ་གཏོང་མཁན་
བྱུང་མེད།
དཔལ་ལྡན་ཟླ་བ་གྲགས་པའི་ཐལ་འགྱུར་ལུགས་བཟང་བརྒྱུད་སྤེལ་བྱེད་
191



དགེ་འདུན་ཆོས་འཕེལ།
མཁན་ཐད་ལ་མཚོན་ན། ཞི་བ་ལྷ་དང་། དེ་དང་དུས་མཉམ་བྱོན་པའི་རིག་པའི་
ཁུ་བྱུག་ཆེ་བ། དེའི་རྗེས་སུ་བྱོན་པའི་རིག་པའི་ཁུ་བྱུག་ཆུང་བ། (སྤྱི་ལོ་༩༠༠
༡༠༠༠བར་དུ་བྱོན་སྙམ།) པཎ་ཆེན་ནཱ་རོ་བ་(སྤྱི་ལོ་༩༥༦མས་སུ་བྱོན)
སོགས་བྱོན་ནས་ཇོ་བོ་རྗེ་དཔལ་ལྡན་ཨ་ཏི་ཤའི་(སྤྱི་ལོ་༩ ༨ ༢༽ ༡༠༥༥）སྐུ་་་་
ཐོག་བར་འཛིན་སྐྱོང་སྤེལ་གསུམ་གྱི་སློབ་དཔོན་གསེར་རིའི་ཕྲེང་བ་ལྟར་རྒྱུན་
མ་ཆད་པར་བྱོན། ཇོ་བོ་རྗེས་ལམ་སྒྲོན་དང་དབུ་མའི་མན་ངག་རིན་ཆེན་ཟ་མ་
ཏོག་ཁ་ཕྱེ་བ། བདེན་གཉིས་ལ་འཇུག་པ་སོགས་དགེ་མཚན་མངོན་པར་བཀྲ་
བའི་གཞུང་བརྩམས་གནང་མཛད་དེ། ཟླ་བ་གྲགས་པའི་འཕྲིན་ལས་སླར་ཡང་
འཕགས་ཡུལ་དུ་དར་སྤེལ་མཛད། ཕྱིས་སུ་ཇོ་བོ་རྗེ་ཡུལ་གངས་ཅན་དུ་ཕེབས་
ནས་མ་རྨད་པའི་ལྟ་གྲུབ་འདི་བརྒྱུད་སྤེལ་བྱས་ཏེ་གངས་ཅན་པའི་རིག་པའི་ཡ་
གྱལ་དུ་གྱུར།
ཟབ་མོ་དབུ་མ།
རང་རྒྱུད་པ།
ཐལ་འགྱུར་བ།
མདོ་སྡེ་སྤྱོད་པའི་དབུ་མ།
རྣལ་འབྱོར་སྤྱོད་པའི་དབུ་མ།
རྣམ་བདེན་པ།
རྣམ་རྫུན་པ།
དྲི་བཅས་པ།
དྲི་མེད་པ།
192



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
ཀླུ་སྒྲུབ(སྤྱི་ལོ༡༥༠༢༥༠)
འཕགས་པ་ལྷ( སྤྱི་ལོ ༡༧༠༤༢༧༠)
སྒྲ་གཅན་འཛིན་བཟང་པོ(སྤྱི་ལོ༢༠༠-༣༠༠)
---
-
ལེགས་ལྡན་འབྱེད
(སྤྱི་ལོ༥༠༠༥༧༠)
སངས་རྒྱས་བསྐྱངས
(སྤྱི་ལོ༤༧༠-༥༤༠)
ཡེ་ཤེས་སྙིང་པོ་ཞི་བ་འཚོ་
(སྤྱི་ལོ –༧༠༠) (སྤྱི་ལོ༧༢༥༤༧༩༠)
ཟླ་བ་གྲགས་པ་
(སྤྱི་ལོ༦༠༠༦༥༠)
ཀ་མ་ལ་ཤི་ལ
(སྤྱི་ལོ༧༤༠ན༧༩༥)
རིག་པའི་ཁུ་བྱུག
(སྤྱི་ལོ_༦༠༠༤)
སེང་གེ་བཟང་པོ
ཞི་བ་ལྷ་
(སྤྱི་ལོ– ༨༠༠-)
(སྤྱི་ལོ༦༥༠༽༧༠༠)
ཛེ་ཏཱ་རི་ ལྭ་བ་པ
(སྤྱི་ལོ་ ༡༠༠༠-) (སྤྱི་ལོ– ༡༠༠༠-) ནཱ་རོ་བ
(སྤྱི་ལོ ༡༠༠༠-)
ཇོ་བོ་རྗེ
(སྤྱི་ལོ༩༨༢— ༡༠༥༤)
193



དགེ་འདུན་ཆོས་འཕེལ།
གཉིས་པ། ཟབ་མོ་དབུ་མ་གངས་ཅན་བོད་དུ་དར་ཚུལ།
གཅིག ཟབ་མོ་དབུ་མ་བོད་དུ་དར་བའི་ལོ་རྒྱུས་ཀྱི་རྒྱབ་ལྗོངས།
ཆོས་རྒྱལ་ས་པཎ་གྱིས་སྡོམ་གསུམ་རབ་དབྱེ་ལས། ཕྱི་ནང་གངས་རིའི་ཁྲོད་
འདི་རུ། །སངས་རྒྱས་བསྟན་པ་ལེགས་པར་བསྒྱུར། །དེ་ནས་བསྟན་པ་དར་བའི་
ཚེ། །ཞེས་པའི་རྡོ་རྗེ་ཚིག་འདི་གསུངས་པ་བཞིན། སྤུ་རྒྱལ་བོད་ཀྱི་བཙན་པོའི་
གདུང་རབས་ཉེར་དྲུག་པ་ལྷ་ཐོ་ཐོ་རི་སྙན་བཙན་གྱི་སྐུ་རིང་། པཎྜིཏ་བློ་སེམས་
མཚོ་དང་ལོ་ཙཱ་བ་ལི་ཐེ་སི། རྒྱ་ནག་གི་མཁན་པོ་ལི་བྱིན་སོགས་བོད་དུ་ཞབས་
དངོས་བཅགས་ཏེ་སངས་རྒྱས་ཆོས་ལུགས་སྤེལ་མགོ་བརྩམས་པས་ཡུལ་འདིར་
ཆོས་ཀྱི་དབུ་བརྙེས། དེ་ནས་ཆོས་རྒྱལ་སྲོང་བཙན་སྒམ་པོའི་སྐུ་ཐོག་འཕྲུལ་བློན་
ཐོན་མི་སམ་བྷོ་ཊས་གཅིག་གྱུར་གྱི་ཡི་གེ་བཟོས་ནས། སྤོང་སྐོང་ཕྱག་རྒྱ་བ། མདོ་
སྡེ་དཀོན་མཆོག་སྤྲིན། ཤེར་ཕྱིན་སྟོང་ཕྲག་བརྒྱ་བ། སྤྱན་རས་གཟིགས་ཀྱི་མདོ་
རྒྱུད་ཉེར་གཅིག་སོགས་གངས་ཅན་བོད་ཀྱི་བརྡ་སྐད་དུ་བསྒྱུར་བས་མཚོན།
དམ་པའི་ཆོས་ཀྱི་སྲོལ་བཏོད། དུས་དེ་ནས་བཟུང་ཆོས་རྒྱལ་རེ་རེའི་སྐུ་རིང་དུ་
ལོ་ཙཱ་བ་མང་པོས་རྒྱ་གར་གྱི་པཎྜིཏ་དང་མཉམ་དུ་ཆོས་ཀྱི་གླེགས་བམ་མང་པོ་
བསྒྱུར། ཁྱད་པར་དུ་ཆོས་རྒྱལ་ཁྲི་སྲོང་ལྡེ་བཙན་གྱི་སྐུ་རིང་དུ། རྒྱ་གར་གྱི་མཁན་
ཆེན་ཞི་བ་འཚོ་དང་ཨོ་རྒྱན་གྱི་སློབ་དཔོན་པདྨ་འབྱུང་གནས་སྤྱན་དྲངས་ཏེ།
བསམ་ཡས་གཙུག་ལག་ཁང་བཞེངས་ནས་སྒྲ་སྒྱུར་གླིང་ཆེད་དུ་བཙུགས་ཤིང་པ་
གོར་བི་རོ་ཙ་ན་དང་རྔ་གསལ་སྣང་སོགས་ལོ་ཙཱ་བ་གསོ་སྐྱོང་བྱས། རྒྱལ་པོ་རང་
ཉིད་དང་བཅས་པའི་ལོ་ཆེན་རྣམས་ཀྱིས་ཆོས་ཀྱི་གླེགས་བམ་དཔག་མེད་བསྒྱུར།
194



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
སངས་རྒྱས་ཤཱཀྱ་ཐུབ་པའི་བསྟན་པ་ནི་བོད་གངས་ཅན་པའི་རྒྱལ་བློན་འབངས་
གསུམ་གྱིས་དད་མོས་བྱེད་པའི་ཆོས་ལུགས་ཉག་གཅིག་ཏུ་རྒྱལ་པོས་བཀས་་་་་
བཅད་དོ།།དེ་ཡང་ཆོས་ནི་དོན་དམ་དུ་རིག་གནས་ཀྱི་སྣང་ཚུལ་ཞིག་ལགས་པས།
བསམ་བློ་གསར་བས་སྲོལ་རྒྱུན་རྙིང་པ་བསྒྱུར་བཀོད་བྱེད་དགོས་ན། ཡུལ་དང་
དུས་ལ་བསྟུན་ནས་མི་རིགས་གང་དེའི་སྲོལ་རྒྱུན་རིག་པ་དང་ཟུང་དུ་སྦྲེལ་་་
དགོས་པ་བཞིན། སངས་རྒྱས་ཆོས་ལུགས་ཀྱང་གཞི་མའི་བོན་ལུགས་ཀྱི་དགེ་་་་
མཚན་རྣམས་དང་དུ་བླངས་པ་དང་། སྒོས་སུ་བོན་ལུགས་ཀྱི་ཤུགས་རྐྱེན་ཐེབས་
པའི་སྲོལ་རྒྱུན་གྱི་ཡུལ་སྲོལ་གོམས་གཤིས། རིན་ཐང་ལྟ་བ། བསམ་གཞིགས་བྱེད་
སྟངས། ཐ་ན་གཏོ་བྱིན་སྐུ་སྲུང་། མོ་མདོས་རྩིས་གསུམ། ལྷ་གསོལ་འདྲེ་བཀར་
ཚུན་གྱི་ལག་ལེན་དང་ཆོ་ག་རྣམས་དང་ལེན་བྱས་ཏེ། ཐུན་མོང་མ་ཡིན་པའི་་་་
བོད་བརྒྱུད་ནང་བསྟན་ཆོས་ལུགས་སུ་གྲུབ། དེ་ཡང་གཞི་མའི་བོན་ལུགས་ལས་
རྣམ་པར་རྒྱལ་ནས་རང་རྐང་ཚུགས་པའི་ངང་བོད་མིའི་བསམ་བློ་ཇི་སྲིད་བར་
བསྒྱུར་བཀོད་བྱེད་དགོས་ན། ཐོག་མར་གཞི་ལྟ་བ་དེ་ཉིད་རང་རྐྱ་འཕེར་བ་ཞིག་
ཅི་ནས་ཀྱང་ཡོང་དགོས་སྟབས། རྒྱལ་བློན་ལོ་པཎ་རྣམས་ཀྱིས་ཟབ་མོ་དབུ་མའི་
ལྟ་བར་སོང་བའི་ཐེག་ཆེན་གྱི་ཆོས་ཁོ་ན་བསྒྱུར་སྤེལ་བྱས་མོད་ཀྱང་། བར་་་་་་
སྐབས་ཤིག་ན་ལྟ་བ་ཡ་མ་ཟུང་དུ་གྱུར་བ་དང་། སྒོས་སུ་རྒྱ་ནག་ཧྭ་ཤང་མ་ཧཱ་ཡ་
ན་བོད་དུ་བྱོན་ནས་ཆོས་བཤད་པ་དང་། གཞུང་ལུགས་སྤེལ་བའི་དབང་གིས་
ཙེན་མུན་དང་ཏོན་མུན་གྱི་ལུགས་ཏེ་ཅི་མེད་ཅང་མེད་ཀྱི་ལྟ་བ་བྱུང་ཞིང་ཕན་
ཚུན་བར་རྩོད་པ་བྱུང་བས་རྒྱལ་པོས་ཞི་བ་འཚོའི་ཐུགས་སྲས་ཀ་མ་ལ་ཤི་ལ་་་་་
སྤྱན་དྲངས་ཏེ། རྒྱ་ནག་ཧྭ་ཤང་དང་རྩོད་པ་བྱེད་དུ་བཅུག གང་རྒྱལ་ན་དེའི་ལྟ་
བ་བོད་དུ་གནས་ཤིང་ཅིག་ཤོས་སྤྲུགས་རྒྱུ་བྱས། མཐར་ཀ་མ་ལ་ཤི་ལས་ལུང་་་་་
195



-
--་མ
དགེ་འདུན་ཆོས་འཕེལ།
རིགས་ཀྱིས་ཧྭ་ཤང་ཚར་བཅད་དེ་སྒོམ་རིམ་གསུམ་བརྩམས་པས་རྒྱལ་པོ་ནས་
ཀྱང་བོད་འདིར་ལྟ་བ་ཀླུ་སྒྲུབ་ཀྱི་དབུ་མའི་ལུགས་སུ་གནས་དགོས་པ་བཀར་་་
བཏགས་སོ། །དེ་ཡང་སློབ་དཔོན་པད་འབྱུང་ཐལ་འགྱུར་བའི་ལུགས་སུ་སོང་བ་
ཐེ་ཚོམ་མེད་མོད། ཞི་འཚོ་ཡབ་སྲས་རྣལ་འབྱོར་སྤྱོད་པའི་དབུ་མ་རང་རྒྱུད་པར་
སོང་གཤིས། བསྟན་པ་ཕྱི་དར་ཇོ་བོ་རྗེ་མ་བྱོན་བར་བོད་དུ་རང་རྒྱུད་པའི་ལྟ་བ་
ལས་དཔལ་ལྡན་ཐལ་འགྱུར་བའི་ལུགས་མ་བྱུང་། སྐབས་དེར་དབུ་མའི་གཞུང་
གི་འཆད་ཉན་མེད་རུང། བསྟན་པ་ཕྱི་དར་སྐབས་དབུ་མ་འཆད་སྤེལ་བྱེད་ཆོག་
པའི་རྨང་གཞི་ལེགས་པར་བཏིངས་སོ། །
གཉིས། དབུ་མའི་གཞུང་ལུགས་བོད་འགྱུར་གྱི་དུས་རིམ།
༡. བསྟན་པ་སྔ་དར་གྱི་སྐབས།
གངས་ཅན་བོད་དུ་དབུ་མའི་གཞུང་སྒྱུར་མཁན་ཐོག་མ་ནི་ལོ་ཙཱ་བ་རྨ་་་
ཤཱཀྱ་པྲ་བྷའམ་ཤཱཀྱ་འོད་ཡིན། ལོ་ཙཱ་བ་འདི་ཉིད་ཀྱིས་མཁས་པ་ཆེན་པོ་དཔལ་
རིན་ཆེན་འབྱུང་གནས་ཞི་བའི་ཞལ་སྔ་ནས་མཛད་པའི་དབུ་མ་རྒྱན་གྱི་འགྲེལ་
བ་དང་ཐེག་ཆེན་ཉི་ཤུ་བ་བསྒྱུར། དེ་ནས་བོད་ཀྱི་ལོ་ཙཱ་བའི་ཁྲོད་མཁྱེན་དཔྱོད་
ཀྱི་དཀྱིལ་འཁོར་རབ་ཏུ་ཡངས་པའི་སྐ་ཅོག་ཞང་གསུམ་བྱོན། ཅོག་རོ་ཀླུའི་རྒྱལ་
མཚན་ནས་དཔལ་མགོན་ཀླུ་སྒྲུབ་ཀྱི་དབུ་མ་རྩ་བ་ཤེས་རབ་དང་དེའི་རང་་་་་་
འགྲེལ། སངས་རྒྱས་བསྐྱངས་ཀྱི་འགྲེལ་བ་བུདྡྷ་པ་ལི་ཏ། ལེགས་ལྡན་འབྱེད་ཀྱི་
འགྲེལ་བ་ཤེས་རབ་སྒྲོན་མ། སྤྱན་རས་གཟིགས་བརྟུལ་ཞུགས་ཀྱི་ཤེས་རབ་སྒྲོན་
མའི་རྒྱ་ཆེར་འགྲེལ་བ་བཅས་གཞུང་ལྔ་བསྒྱུར། ལོ་ཆེན་འདི་ཉིད་ནི་དཔལ་་་་་
མགོན་ཀླུ་སྒྲུབ་ཡབ་སྲས་ཀྱི་དབུ་མའི་གཞུང་དངོས་གངས་ཅན་བོད་དུ་སྤྱན་་་་
196



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
འདྲེན་མཁན་ཐོག་མ་ཡིན། སྐ་བ་དཔའ་བརྩེགས་ཞལ་སྔ་ནས་འཕགས་པ་ཀླུ་་་
སྒྲུབ་ཀྱི་རྩོད་ཟློག འཕགས་པ་ལྷའི་དབུ་མ་ལག་པའི་ཚད། དེའི་འགྲེལ་བ་སོགས་
དབུ་མའི་ཕྱོགས་ཀྱི་གཞུང་ལྔ་བསྒྱུར། ཞང་ཡེ་ཤེས་སྡེས་མཁན་ཆེན་ཞི་བ་འཚོའི་
དབུ་མ་རྒྱན་རྩ་འགྲེལ་དང་། སློབ་དཔོན་ཡེ་ཤེས་སྙིང་བོའི་བདེན་གཉིས་རྩ་་་་
འགྲེལ། དཔལ་ལྡན་ཟླ་བ་གྲགས་པའི་རིགས་པ་དྲུག་ཅུ་བའི་འགྲེལ་བ་སོགས་
དབུ་མའི་ཕྱོགས་ཀྱི་གཞུང་དགུ་གངས་ཅན་རིག་པའི་ཚལ་དུ་དྲངས། དེ་ལྟར་་་་
བསྟན་པ་སྔ་དར་གྱི་དུས་སུ་ལོ་ཙཱ་བ་བཀའ་དྲིན་ཅན་དེ་རྣམས་ཀྱིས་ཟབ་མོ་་་་
དབུ་མའི་གཞུང་བཟང་བསྒྱུར་ཏེ་སྤེལ་བའི་དབུ་ཚུགས་པའོ། ། །
༢. བསྟན་པ་ཕྱི་དར་གྱི་སྐབས།
ཇོ་བོ་རྗེ་དཔལ་ལྡན་ཨཱ་ཏི་ཤ་གངས་ཅན་བོད་ཡུལ་དུ་སྤྱན་དྲངས་པས་་་་་
མཚོན། དབུ་མ་གཞུང་བསྒྱུར་སྤེལ་གྱི་འཕྲིན་ལས་ཡོངས་སུ་རྒྱས་པའི་དུས་རིམ་
གྱི་མགོ་བཟུང་། ལྷ་བླ་མ་ཁུ་དབོན་གྱིས་གངས་ཅན་བསྟན་སྲིད་ཁ་ལོ་བསྒྱུར་་་་
དུས་སུ་བྱོན་པའི་ལོ་ཆེན་རིན་ཆེན་བཟང་པོ་དང་ལོ་ཆུང་གྲགས་འབྱོར་ཤེས་་་
རབ་ཅེས་མཚན་སྙན་གྱི་བ་དན་དགུང་ལ་བསྙེགས་པའི་ཡབ་སྲས་གཉིས་ལས།
སྲས་གྲགས་འབྱོར་ཤེས་རབ་ནས་དབུ་མ་བསྒྱུར་སྤེལ་ཐད་ཕྱག་རྗེས་ཆེ་སྟེ། ཀླུ་
སྒྲུབ་ཀྱི་ཞིབ་མོ་རྣམ་འཐག་དང་རྟེན་འབྱུང་སྙིང་བོ། དེའི་རྣམ་བཤད་དང་མ་
རྟོགས་པ་རྟོགས་པར་བྱེད་པ་བཅས་གཞུང་བཞི་བསྒྱུར། ཇོ་བོ་རྗེ་བོད་དུ་སྤྱན་
འདྲེན་མཁན་རྒྱ་བརྩོན་འགྲུས་སེང་གེ་ནས་ཇོ་བོ་རྗེས་བརྩམས་པའི་བདེན་པ་
གཉིས་ལ་འཇུག་པ། དབུ་མའི་མན་ངག་རིན་ཆེན་ཟ་མ་ཏོག་ཁ་ཕྱེ་བ། སློབ་་་་
དཔོན་ལེགས་ལྡན་འབྱེད་ཀྱི་དབུ་མ་རིན་ཆེན་སྒྲོན་མ་སླར་ཡང་བསྒྱུར་ཏེ་་་་
197



དགེ་འདུན་ཆོས་འཕེལ།
གཏན་ལ་ཕབ། ནག་ཚོ་ལོ་ཙཱ་བས་འཕགས་པ་ལྷའི་དབུ་མའི་འཁྲུལ་འཇོམས་རྩ་
འགྲེལ། ལེགས་ལྡན་འབྱེད་ཀྱི་དབུ་མའི་དོན་བསྡུས། དབུ་མའི་སྙིང་བོ། དེའི་་་་་
འགྲེལ་བ་རྟོག་གེ་འབར་བ། དཔལ་ལྡན་ཟླ་བ་གྲགས་པའི་དབུ་མ་རྟེན་འབྱུང་
སོགས་གཞུང་བརྒྱད་བསྒྱུར། དེའི་རྗེས་ནས་ལོ་ཙཱ་བ་ཆོས་ཀྱི་ཤེས་རབ་བྱོན། འདི་
པས་སློབ་དཔོན་སེངྒེའི་ལྟ་བ་ཐ་དད་པ་རྣམ་པར་ཕྱེ་བ་འཕགས་པ་ལྷའི་ཡེ་ཤེས་
སྙིང་བོའི་ཀུན་ལས་བཏུས་པ། དེའི་འགྲེལ་བ་བྱང་ཆུབ་བཟང་པོས་མཛད་པ་
བཅས་བསྒྱུར། འགོས་ལོ་ཁུག་པ་ལྷས་བཙས་ནས་ཟླ་བ་གྲགས་པའི་དབུ་མ་ཤེས་
རབ་ལ་འཇུག་པ། སློབ་དཔོན་ངག་གི་དབང་ཕྱུག་གི་དེ་ཁོ་ན་ཉིད་སྣང་བ་རབ་
བྱེད་སོགས་གཞུང་བཞི་བསྒྱུར། དེའི་རྗེས་ཐལ་འགྱུར་བའི་གཞུང་བཟང་བསྒྱུར་
སྤེལ་བྱེད་པའི་ལོ་ཙཱ་བ་ཆེན་པོ་པ་ཚབ་ཉི་མ་གྲགས་པ་བྱོན། འདི་པས་ཡུལ་ཁ་
ཆེར་ལོ་ཉི་ཤུ་རྩ་གསུམ་རིང་ཐོས་པ་བཙལ་རྗེས་པཎྜིཏ་ཀ་ན་ཀ་ཝརྨ་རང་ཡུལ་
དུ་སྤྱན་དྲངས་ནས་དབུ་མའི་གཞུང་བསྒྱུར། དབུ་མའི་འཆད་ཉན་ཀྱང་རྒྱ་ཆེར་
བྱས་པས། གཙང་པ་ས་སྦོས། རྨ་བྱ་བྱང་ཡེ། དར་ཡོན་ཏན་གྲགས། ཞང་ཐང་་་་
ཟག་པ་ཡེ་ཤེས་འབྱུང་གནས་བཅས་ཟབ་མོ་དབུ་མའི་ཐད་ལ་མཁྱེན་སྤྱན་་་་་
ཡངས་པའི་བུ་ཆེན་བཞི་བྱུང་། གངས་ཅན་པའི་རིག་པའི་མཛོད་དུ་དཔལ་ལྡན་
ཟླ་བའི་དབུ་མ་ལ་འཇུག་པ། དེའི་རང་འགྲེལ། དབུ་མ་རྩ་ཤེས་ཀྱི་འགྲེལ་བ་ཚིག་
གསལ། ཀླུ་སྒྲུབ་ཀྱི་རིགས་པ་དྲུག་ཅུ་བ། འཕགས་པ་ལྷའི་དབུ་མ་བཞི་བརྒྱ་བ།
དེའི་འགྲེལ་ཟླ་གྲགས་ཀྱིས་མཛད་པ་སྐྱེ་མེད་རིན་ཆེན་མཛོད་བཅས་དྲངས།
དེའི་རྗེས་ནས་ལོ་ཙཱ་བ་ཁུ་མདོ་སྡེ་འབར་བྱོན། འདི་པས་དཔལ་མགོན་ཀླུ་སྒྲུབ་
ཀྱི་རྩོད་ཟློག་དང་རང་འགྲེལ། ཞིབ་མོ་རྣམ་འཐག་གི་འགྲེལ་བ། སྟོང་ཉིད་བདུན་
ཅུ་པའི་འགྲེལ་བ་བཅས་གཞུང་ལྔ་བསྒྱུར། དེ་ནས་རིམ་བཞིན་ལོ་ཙཱ་བ་གཞོན་ནུ་
198



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
མཆོག ཟླ་བ་གཞོན་ནུ། ཀུན་དགའ་གྲགས་བྱོན། གཞོན་ནུ་མཆོག་གིས་ཀླུ་སྒྲུབ་
ཀྱི་སྟོང་ཉིད་བདུན་ཅུ་བ། དེའི་འགྲེལ་བ་སློབ་དཔོན་གཞན་ཕན་བཟང་པོས་་་
མཛད་པ་བཅས་གཞུང་གཉིས་བསྒྱུར། ཟླ་བ་གཞོན་ནུས་ཀླུ་སྒྲུབ་ཀྱི་དབུ་མ་སྲིད་
པ་འཕོ་བ། དེའི་ཊིཀྐ་པཎྜིཏ་བྱམས་མགོན་གྱིས་མཛད་པ་བསྒྱུར། ཀུན་དགའ་
གྲགས་ཀྱིས་དཔལ་ལྡན་ཟླ་བའི་དབུ་མ་འཇུག་པའི་འགྲེལ་བ་པཎྜིཏ་ཛ་ཡ་ཨཱ་་་
ནནྟས་མཛད་པ་བསྒྱུར། དེའི་ཕྱིན་བོད་དུ་དབུ་མའི་གཞུང་སྐོར་བསྒྱུར་ཞུས་ཀྱི་
ལོ་ཙཱ་བ་རྨ་ཤཱཀྱ་འོད་ནས་ཀུན་དགའ་གྲགས་བར་ལོ་ཙཱ་བ་བཅུ་དྲུག་གིས་དབུ་
མའི་སྐོར་གྱི་རྒྱ་གཞུང་དྲུག་ཅུ་རེ་གཉིས་བསྒྱུར་ཅིང་ཞུས་ཏེ་གཏན་ལ་ཕབས་་་
ཡོད་དོ། །
གསུམ། དབུ་མའི་གཞུང་ལུགས་འཆད་ཉན་
སྤེལ་གསུམ་གྱི་དུས་རིམ།
༡. སྤྱིར་བརྗོད།
གངས་ཅན་བོད་དུ་ཟབ་མོ་དབུ་མའི་འཆད་ཉན་སྤེལ་གསུམ་གྱི་དབུ་ནམ་
ཞིག་བརྙེས་སྙམ་ན། བསྟན་པ་སྔ་དར་གྱི་སྐབས་ལ་ངོས་འཛིན་མཛད་དགོས་ཏེ།
མཁན་ཆེན་ཞི་བ་འཚོ་ནི་རྣལ་འབྱོར་སྤྱོད་པའི་དབུ་མ་རང་རྒྱུད་པའི་ཤིང་རྟའི་
སྲོལ་འབྱེད་ཡིན་པ་གང་ཞིག སྐུ་དངོས་བོད་ལ་ཕེབས་ནས་འཁོར་སློབ་བསྐྱངས་
ཤིང་། བོད་ཀྱི་ལོ་ཙཱ་བ་རྨ་ཤཱཀྱ་འོད་དང་སྐ་ཅོག་ཞང་གསུམ་ནས་ཟབ་མོ་དབུ་
མའི་གཞུང་དངོས་སྒྱུར་སྤེལ་བྱས་པའི་ཕྱིར་རོ། །འོན་ཏེ་བསྟན་པ་ཕྱི་དར་ཇོ་བོ་
རྗེ་བོད་ལ་མ་ཕེབས་བར། དབུ་མའི་གཞུང་གི་འཆད་ཉན་རྐང་ཚུགས་པ་ཞིག་མ་
བྱུང་བ་དང་། སྒོས་སུ་རང་རྒྱུད་པའི་ལུགས་རྐྱང་ལས་ཐལ་འགྱུར་བའི་ལུགས་མ་
199



དགེ་འདུན་ཆོས་འཕེལ།
བྱུང་སྟབས། ཟབ་མོ་དབུ་མའི་འཆད་ཉན་སྤེལ་གསུམ་གྱི་དུས་རིམ་དངོས་ནི།
ཐལ་འགྱུར་བའི་སློབ་དཔོན་ཇོ་བོ་རྗེ་བོད་དུ་ཕེབས་ཕྱིན་ནས་བགྲངས་ན་ལུང་
རིགས་གཉིས་ནས་འགལ་བ་མེད་དེ། འབྲོམ་སྟོན་པ་རྒྱལ་བ་འབྱུང་གནས་ཞལ་
ནས། མཁས་མཆོག་ཁྱོད་སྐུ་(ཇོ་བོ་རྗེ་)བོད་དུ་མ་བྱོན་ན། །སངས་རྒྱས་བསྟན་
པ་ཡོད་པར་གྱུར་ཀྱང་ནི། །ཟབ་མོའི་དོན་ལ་ཕལ་ཆེར་རྨོངས་གྱུར་བས། །ལེགས་
པར་སྟོན་མཛད་ཁྱོད་ལ་གསོལ་བ་འདེབས། །ཞེས་དོན་ལྡན་ཚིགས་བཅད་འདི་
ལས་ངེས་ཤེས་འདྲེན་ནུས་ལ། ལོ་ཆེན་རིན་ཆེན་བཟང་པོ་དང་ནག་ཚོ་ལོ་ཙཱ་བ་
ཚུལ་ཁྲིམས་རྒྱལ་བ། གྲགས་འབྱོར་ཤེས་རབ་སོགས་ནས་དབུ་མའི་གཞུང་ལུགས་
འཆད་ཉན་བྱས་པ་མ་གཏོགས་བརྩམས་པའི་གཞུང་ཡོད་མེད་ད་བར་མཐོང་
ཆོས་སུ་མ་གྱུར། རྔོག་ལོ་ཡབ་སྲས་དང་ཕྱ་བ་ཆོས་སེང་ནས་དབུ་མའི་སྐོར་གྱི་་་
འཆད་ཉན་བྱས་མོད། རང་རྒྱུད་པའི་ལྟ་བ་གཏན་ལ་ཕབ་པར་གྲགས། དཔའ་བོ་
གཙུག་ལག་ཕྲེང་བའི་ཆོས་འབྱུང་དུ། པཎྜིཏ་ཛ་ཡ་ཨ་ནན་ཏ་བོད་དུ་བྱོན་ནས།
ཕྱྭ་བ་དང་ཐལ་རང་གི་ལྟ་བ་སོ་སོར་བཟུང་ནས་རྩོད་པས་ཕྱུ་བ་རྒྱལ་བར་་་་་
གསུངས། ཕྱྭ་བས་ཐལ་འགྱུར་ཁས་མི་ལེན་པའི་བཟོ་འདི་ལས་བརྟག་ནུས། རྩྭ་
བས་བདེན་གཉིས་དང་དབུ་མ་རྒྱན། དབུ་མ་སྣང་བ། སྤྱོད་འཇུག་གི་འགྲེལ་བ་
མཛད། སློབ་མའི་མཆོག་ཀྱང་། སེང་ཆེན་བརྒྱད། ཇོ་སྲས་བཞི། སེང་འདྲ་བརྒྱད་
ཅེས་བྱུང་སྟེ་གཙོ་བོར་མདོ་ཕྱོགས་ཀྱི་བསྟན་པ་ལ་ཕན་པ་ཆེ་བར་མཛད། སེང་
ཆེན་བརྒྱད་ཀྱི་ཐོག་མ་གཙང་ནག་པ་བརྩོན་འགྲུས་སེང་གེ་ནས་ཟླ་གྲགས་ཀྱི་་་་
གཞུང་ལ་བློ་མོས་ཆེར་བསྐྱེད་དེ་དབུ་མ་བསྡུས་པ་ཞིག་མཛད་པར་གྲགས། དེ་
ནས་ཐལ་འགྱུར་བའི་ལུགས་ཀྱི་འཆད་ཉན་ལ་བཀའ་དྲིན་བླ་ན་མེད་པའི་ལོ་ཙཱ་
བ་ཆེན་པོ་པ་ཚབ་ཉི་མ་གྲགས་པ་བྱོན། འདི་པས་དབུ་མ་འཇུག་པ་སོགས་ཐལ་
；
:
200



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
འགྱུར་བའི་གཞུང་ལུགས་བསྒྱུར་ཅིང་ཞུས་ཏེ་གཏན་ལ་ཕབ་རྗེས་འཁོར་གྱི་རྒྱ་
མཚོ་བསྐྱངས་ཤིང་། བུ་ཆེན་བཞི་བྱོན་པ་ལས། ཚིག་ལ་མཁས་པ་དར་ཡོན་ཏན་
གྲགས། དོན་ལ་མཁས་པ་གཙང་པ་ས་སྦོས། གཉིས་ཀ་ལ་མཁས་པ་རྨ་བྱ་བྱང་ཡེ།
གཉིས་ཀ་ལ་མི་མཁས་པ་ཞང་ཐང་ཟག་པ་ཞེས་གྲགས། རྨ་བྱ་བྱང་ཡེས་དབུ་་་
མའི་སྐོར་མང་དུ་མཛད། སློབ་མ་གྲགས་ཆེན་རྨ་བྱ་བྱང་བརྩོན་བྱོན། རྨ་བྱ་བྱང་
བརྩོན་ནི་པ་ཚབ་ཀྱི་ལུགས་དང་། ཁུ་ལུགས་ཀྱི་དབུ་མ་ཐལ་འགྱུར་བའི་གནད་
ལ་ཤིན་ཏུ་མཁས་པར་གྱུར། ཁུ་ལུགས་སུ་གྲགས་པ་འདིའང་དང་པོ་པཎྜི་ཏ་སུ་
མ་ཏིའི་སློབ་མ་ཛ་ཡ་ཨཱ་ནནྟ་ལས་མཆེད། དེས་ཁུ་ལོ་ཙཱ་བ་མདོ་སྡེ་འབར་་་་་
བརྒྱུད། ཁུ་ལོས་གཙང་ནག་པ་བརྩོན་འགྲུས་སེང་གེ་ལ་གཏད། དེས་རྨ་བྱ་བྱང་
བརྩོན་ལ་བཤད་པའོ། །སློབ་རྒྱུན་དེ་ལས་བུ་སྟོན་རིན་ཆེན་གྲུབ། རྗེ་བཙུན་རེད་
མདའ་བ། གནས་རྙིང་བ། ཡར་འབྲོག་པ་རིན་ཆེན་ཏོག རྗེ་ཙོང་ཁ་བ་སོགས་་་་
མཁས་མཆོག་ཟམ་མ་ཆད་པར་བྱོན། ཞང་ཐང་ཟག་པས་རིགས་པ་དྲུག་ཅུ་བ། །
རིན་ཆེན་ཕྲེང་བ། བཞི་བརྒྱ་པ། འཇུག་པ་སོགས་ཀྱི་ཊིཀ་བརྩམས་ནས་ཐལ་་་་་
འགྱུར་བའི་འཆད་ཉན་སྤེལ་གསུམ་བྱས། འདི་ལས་རོང་སྟོན་ཤཱཀྱ་རྒྱལ་མཚན།
ངུར་ཆེན་ཀུན་དགའ་བཟང་པོ། རོང་སྟོན་ཤེས་བྱ་ཀུན་གཟིགས། སྟག་ལོ་ཤེས་
རབ་རིན་ཆེན། གསེར་མདོག་པཎ་ཆེན། གོ་རམས་པ་བསོད་ནམས་སེངྒེ། ཀརྨ་
མི་བསྐྱོད་རྡོ་རྗེ་སོགས་སློབ་བརྒྱུད་བྱུང༌། གསང་སྔགས་སྔ་འགྱུར་བ་ལ་ལྟ་བའི་
ཆ་ནས་ཀློང་ཆེན་ཡབ་སྲས། རྫ་དཔལ་སྤྲུལ། འཇུ་མི་ཕམ་པ་སོགས་བྱོན། ཇོ་ནང་
ཀུན་མཁྱེན་དོལ་བུ་ཤེར་རྒྱམ་ནས། ཇོ་ནང་ཕྱོགས་ལས་རྣམ་རྒྱལ། ཀུན་དགའ་
སྙིང་བོ། ཏཱ་ར་ན་ཐ་སོགས་བྱོན། སྒྲ་སྒྱུར་གྱི་རྒྱལ་པོ་མར་བ་ནས། མི་ལ་རས་པ།
དྭགས་པོ་བ། རས་ཆུང་བ་སོགས་དངོས་སློབ་ཡང་སློབ་ཏུ་བྱོན། གཞན་ཡང་ས་
，
201



དགེ་འདུན་ཆོས་འཕེལ།
པཎ། འགྲོ་མགོན་འཕགས་པ། རྒྱལ་སྲས་ཐོགས་མེད་བཟང་པོ། འཇམ་དབྱངས་
མཁྱེན་བརྩེ་སོགས་མཁས་གྲུབ་བགྲང་གིས་མི་ལང་པ་བྱོན་ནས། འཕགས་པ་ཀླུ་
སྒྲུབ་ཀྱི་ཐེག་ཆེན་ཆོས་ཀྱི་སྙིང་ཏིག་ཟབ་རྒྱས་དབུ་མ་འདི་ཀོ་གངས་ཅན་བོད་
མིའི་རིག་པ་ཐུན་མིན་ཞིག་ཏུ་སྤེལ། དེ་ལྟར་རང་རྒྱུད་པའི་ལུགས་འདི་པ་ཚབ་
ཀྱི་སྐུ་ཐོག་བར་ཅུང་ཙམ་དར་བ་ལས། ཐལ་འགྱུར་བའི་འཆད་ཉན་གྱི་གཞི་་་་
ཚུགས་ཕྱིན་དེས་ཟིལ་གྱིས་མནན་ཏེ་མི་མངོན་པ་གྱུར་རོ། །ཐལ་འགྱུར་བའི་་་་
ལུགས་འདིའང་ལྟ་བའི་གནད་ཀྱི་གོ་བ་ལེན་ལུགས་མི་འདྲ་བའི་དབང་གིས་སྔ་
རབས་པ་དང་ཕྱི་རབས་པའི་ལུགས་གཉིས་བྱུང་། པ་ཚབ་ཀྱི་ཐུགས་སྲས་ཞང་
ཐང་ཟག་པ་ནས་བརྒྱུད་པའི་རོང་སྟོན། སྟག་ལོ། གསེར་མདོག་པཎ་ཆེན། གོ་་་་
རམས་པ། ཀརྨ་མི་བསྐྱོད་རྡོ་རྗེ། འབྲུག་མི་ཕམ་སོགས་ཀྱིས་མཚོན་པའི་ཐལ་་་་་
འགྱུར་སྨྲ་བའི་ལུགས་ལ་བོད་སྔ་རབས་པ་ཞེས་བརྗོད། རེད་མདའ་བ་གཞོན་ནུ་
བློ་གྲོས་དང་། ཁྱད་པར་དུ་གངས་ཅན་མཁས་པའི་གཙུག་རྒྱན་ཙོང་ཁ་བ་ནས་
བརྒྱུད་པའི་ཐལ་འགྱུར་བའི་ལྟ་བ་ལ་ཕྱི་རབས་པའི་ལུགས་སུ་གྲགས། སྔ་ཕྱི་་་་་
ལུགས་གཉིས་ལས་མཆེད་པའི་མཁས་པའི་བར་རང་རང་གི་རྒྱབ་རྫོང་གི་ལུང་
དང་རྣམ་དཔྱོད་ཀྱི་རིགས་པ་གཞིར་བཟུང་སྟེ། བརྒལ་བརྟག་གི་ཡིག་ཆའང་་་
མང་པོ་བརྩམས་ཡོད། ཕྱོགས་འདི་ཙམ་ལ་གཞིགས་ཀྱང་ཀླུ་སྒྲུབ་ཀྱི་ཟབ་མོ་དབུ་
མ་ནི་གངས་ཅན་རིག་པའི་ཁྲོད་དུ་གསོན་ཤུགས་བརྟས་པའི་ངང་གནས་དང་
གནས་མུས་སུ་མཆིས་པ་རྟོགས་ནུས་སོ། །
202



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
༢. བྱེ་བྲག་རྗེ་ཙོང་ཁ་བས་ཟབ་མོ་དབུ་མའི་ཐད་ལ་ཕྱག་
རྗེས་བཞག་ཚུལ་བརྗོད་པ།
གནའ་བོའི་རྒྱ་གར་ཡུལ་དུ་བྱུང་བའི་ཟབ་མོ་དབུ་མ་འདི་ཉིད་དུས་དེང་
སང་བར་ལོ་རྒྱུས་ཀྱི་དལ་འབབ་གཞུང་དུ་རྒྱུན་བསྲིངས་ཏེ་སྔོན་མེད་གསར་དུ་
འཕེལ་བ་ནི། ཚད་ངེས་ཅན་ཞིག་ནས་བརྗོད་ན་ཤར་ཙོང་ཁ་བ་བློ་བཟང་གྲགས་
པའི་བཀའ་དྲིན་ལ་རག་ལས་སྙམ།
དེ་ཡང་རྗེའི་རང་རྣམ་རྟོགས་བརྗོད་མདུན་ལེགས་མ་ལས། དང་པོར་རྒྱ་
ཆེན་མང་དུ་ཐོས་པ་བཙལ། ཞེས་བྱུང་བ་བཞིན། རྗེ་ཙོང་ཁ་བ་ཉིད་ནས་ཐོག་
མར་ཆོས་རྗེ་དོན་གྲུབ་རིན་ཆེན། རྗེ་བཙུན་རེད་མདའ་བ། བླ་མ་དབུ་མ་པ། ལྷོ་
བྲག་ནམ་མཁའ་རྒྱལ་མཚན་སོགས་ཡུལ་གངས་ཅན་གྱི་གྲུབ་མཐའ་རིས་མེད་ཀྱི་
གཞུང་ལུགས་རབ་འབྱམས་སྨྲ་བ་སྔ་གཞུག་བཞི་བཅུར་ཉེ་བ་གུས་པ་རྩེ་གཅིག་
ཏུ་བསྟེན་ནས། གསོ་བ་རིག་པ་ཚུན་ཆད་ཐུན་དང་ཐུན་མིན་གྱི་གཞུང་ལུགས་
གསན་སྦྱངས་མཛད། རྗེ་རེད་མདའ་བ་ལས་རྒྱལ་བའི་གསུང་རབ་ཀྱི་དྲང་ངེས་
རྣམ་པར་འབྱེད་པའི་ཤིང་རྟ་ཆེན་པོ་དག་གི་ལམ་སྲོལ་དབུ་ཚད་ཀྱི་རིགས་པའི་
སྒོ་དང་པོ་ཕྱེ། བླ་མ་ཡོན་ཏན་རྒྱ་མཚོ་དང་མང་ཐོས་ཨུ་རྒྱན་པ་ལས་མངོན་་་་
རྟོགས་རྒྱན་གསན། དེ་དག་གི་དགོངས་པ་མ་ལུས་པ་ཐུགས་སུ་ཆུད་པའི་ལེགས་
འབྲས་སུ། དགུང་ལོ་སོ་གཉིས་ཐོག་རྒྱན་གྱི་འགྲེལ་བ་ལེགས་བཤད་གསེར་ཕྲེང་
ལྗགས་རྩོམ་མཛད། དེ་ཡང་སྟག་ལོ་ཤེས་རབ་རིན་ཆེན་ནས་དང་པོར་ཕྱོགས་སྔ་
མ་ལོན་པས་རྗེའི་གསུང་ལ་འགལ་བའི་ཁུར་ཆེན་བཅོ་བརྒྱད་ལ་སོགས་པའི་་་་
དགག་པ་མཛད་ཀྱང་། ཕྱིས་སོར་ལེགས་བཤད་གསེར་ཕྲེང་ལྟ་བུ་གཟིགས་པའི་
203



，
དགེ་འདུན་ཆོས་འཕེལ།
རྐྱེན་གྱིས་དགོངས་དོན་ཐུགས་སུ་ཆུད་དེ། ཁྱོད་བློའི་ཉི་མ་གཞོན་ནུ་དུས་ཀྱི་ཚེ། །
མདོ་དང་རྒྱན་གྱི་པད་ཚལ་རྒྱས་མཐོང་ནས། །བདག་བློ་ཁེངས་པའི་ཀུ་མུད་ལྷག་
པར་ཟུམ། །ཟབ་ཡངས་མཁྱེན་པའི་གཏེར་ལ་གསོལ་བ་འདེབས། །ཞེས་འགྱོད་
བཤགས་དང་བཅས་ཏེ་བསྟོད་པའི་མཆོད་སྤྲིན་ཕུལ་ཡོད། དེ་བཞིན་སྔོན་བྱོན་
མཁས་པའི་དགོངས་པ་ཐུགས་སུ་ཆུད་རྗེས། གཞུང་ལུགས་ཀྱི་ཚིག་དོན་རེ་རེ་
ནས་གོ་བ་ཡམ་མེ་བ་ཙམ་གྱིས་ཆོག་པར་མ་བྱས་པར་མཁས་པའི་དབང་པོ་ལྷོ་
བྲག་ནམ་མཁའ་རྒྱལ་མཚན་དང་བླ་མ་དབུ་མ་བ་སོགས་བརྩད་ཅིང་དྲིས་པ་
དང༌། རང་ཉིད་ཀྱི་ཞིབ་ཏུ་སེམས་པ། གྲྭ་སྐོར་དམ་བཅའ་སོགས་མཛད་དེ་་་་་
བརྒལ་ཞིང་བརྟགས་པས་རིགས་པའི་གནད་གསང་གི་ཕུ་ཐག་ཆོད། རྗེ་རང་་་་
ཉིད་ཀྱི་ཞལ་ལས། ད་ལྟ་བོད་ན་ཤེས་རབ་དང་གོ་བ་བཟང་བའི་མཐར་ཐུག་ཏུ་
བརྩི་བ་འདི་ཚོ་ལྟར། གསུང་རབ་དགོངས་འགྲེལ་དང་བཅས་པ་ཕལ་ཆེར་ལ་
བལྟས་པ་ཙམ་འདིའི་དོན་འདིར་འདུག་སྙམ་པ་འབད་མེད་དུ་ལམ་ལམ་འཆར་
བ་དང་། དེ་གཞན་ལ་བལྟས་ན་གོ་བ་ཆེན་པོ་བློ་ཡུལ་དུ་བདེ་སང་སང་འཆར་
ཐུབ་པ་ཞིག་ང་ལ་སྔ་མོ་ནས་ཡོད་དེ། དེ་ལ་ཡིད་བརྟན་བཅར་མི་རུང་། རིགས་
པ་ཕྲ་མོས་ལེགས་པར་དཔྱད་པ་ན་དང་པོར་ཡིན་ཡིན་འགྲོ་བའི་གོ་བ་རྙེད་པ་
རྣམས་ཀྱང་ཕལ་ཆེར་ཞིག་འགྲོ་བ་མང་། དེས་ན་རིགས་པ་རྣམ་པར་དག་པ་ཕྲ་
མོ་ཞིག་གིས་ལེགས་པར་དཔྱད་པའི་དཔྱད་པ་མ་རྫོགས་བར་དུ་དེར་ཁ་ཚོན་་་
བཅད་ཀྱང་ཤབ་ཤོབ་ཏུ་འགྲོ་བ་ཡིན། ཞེས་ཁ་མིན་དོན་དུ་གསུངས་པ་ལྟར། ཕྱི་
རབས་པ་ལ་རང་གི་མྱོང་ཚོར་ལས་བྱུང་བའི་མན་ངག་རིན་ཐང་བྲལ་བ་ཞིག་
གནང་། རྟེན་འབྲེལ་བསྟོད་པ་ལས། འབད་པ་དུ་མས་མཁས་པ་ཡི། །རྗེས་སུ་་་་་
འབྲངས་ནས་ཁྱོད་ཀྱི་ནི། །དགོངས་པ་ཡང་དང་ཡང་དུ་བཙལ། །དེ་ཚེ་རང་་་་་་
204



1
དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
གཞན་སྡེ་བ་ཡི། །གཞུང་མང་དག་ལ་སྦྱངས་པ་ན། །ཕྱི་ཕྱིར་ཐེ་ཚོམ་དྲ་བ་ཡིས། །
བདག་གི་ཡིད་ནི་ཀུན་ཏུ་གདུངས། །ཞེས་བྱུང་བ་བཞིན། རིས་མེད་མཁས་དབང་
དྲུང་ལས་གཞུང་མང་ལེགས་པར་གསན་ནས་དེ་དང་དེ་བཞིན་གྱི་དགོངས་པ་
མངའ་བརྙེས་རུང་། ད་དུང་ཐེ་ཚོམ་གྱི་སྒྲོས་ཐག་གཙང་བཅད་དུ་མ་ཡོང་སྟབས།
དགུང་ལོ་སོ་དགུའི་ཐོག་རྒྱ་གར་འཕགས་ཡུལ་དུ་ཕྱིན་ནས་པཎྜིཏ་ཀླུའི་བྱང་་་་་
ཆུབ་སོགས་ལ་གཏུགས་པར་དགོངས་མོད། ལྷོ་བྲག་གྲུབ་ཆེན་གྱིས་བཤོལ་་་་་
འདེབས་མཛད་པས་དེ་བཞིན་ཐུགས་ཐག་བཅད་དེ་མ་ཕེབས། ཕྱིས་སུ་ལྷོ་བྲག་
གྲུབ་ཆེན་གྱི་བཀའ་བཞིན། བླ་མ་དབུ་མ་པའི་སློབ་སྟོན་ལ་བརྟེན་ཏེ། དབེན་་་་་
པའི་གནས་སུ་ཀླུ་སྒྲུབ་ཡབ་སྲས་ཀྱི་གཞུང་ལ་ཐུགས་རྩེ་གཅིག་ཏུ་ཡང་ནས་ཡང་
དུ་དཔྱད་པ་ཞིབ་མོ་བཏང་བས་སོམ་ཉིའི་དྲ་བ་ཆོད། ལྟ་བའི་གསང་གནད་གྲོལ།
རྒྱུད་ཀྱི་རྟོགས་པ་ཡོངས་སུ་སྨིན་ཏེ་དཔལ་ལྡན་ཟླ་བ་དང་ཞལ་གཉིས་སུ་མི་སྣང་
བར་གྱུར། དེ་བཞིན་དགུང་ལོ་བཞི་བཅུ་བ་མེ་བྱི་ལོ་ནས་བཟུང་བོད་སྔ་རབས་
པའི་གཞུང་གི་བཤད་དགོངས་ལས་བརྒལ་ཏེ་ལྟ་བ་རང་མཚན་པ་སྨིན། དེའི་་་
སྐབས་སུ་བརྩམས་པའི་རྟེན་འབྲེལ་བསྟོད་པ་ནི། ལྟ་བ་སྔ་ཕྱི་གཉིས་ཀྱི་དབྱེ་་་་་
མཚམས་ཡིན་ལ། རྗེའི་ལྟ་བའི་སྙིང་བཅུད་ཡང་ཡིན། དེ་ནས་འཁོར་སློབ་རབ་
འབྱམས་སྐྱོང་ཞོར་དགུང་ལོ་ཞེ་དྲུག་ཐོག་ཏུ་ལམ་རིམ་ཆེན་མོ། ལྷག་མཐོང་ཆེན་
མོ་བརྩམས། དགུང་ལོ་ཞེ་བརྒྱད་ཐོག་སྔགས་རིམ་ཆེན་མོ་བརྩམས། དགུང་ལོ་ང་
གཅིག་སྟེང་དབུ་མ་རྩ་ཤེས་ཀྱི་རྒྱ་ཆེར་འགྲེལ་བ་དང་། དགུང་ལོ་ང་གཉིས་ཐོག་
དྲང་ངེས་ལེགས་བཤད་སྙིང་བོ། ང་དགུའི་ཐོག་ལམ་རིམ་ཆུང་བ། རེ་གཉིས་ཐོག་
དབུ་མ་ལ་འཇུག་པའི་རྣམ་བཤད་ཆེན་མོ། དབུ་མ་ལྟ་ཁྲིད་བསྡུས་པ་བརྩམས།
སྔ་རྩོམ་ལེགས་བཤད་གསེར་ཕྲེང་ནི་སྔ་རབས་པའི་ལུགས་སུ་བཟུང་ཡོད་དེ།
205



དགེ་འདུན་ཆོས་འཕེལ།
སྟོང་ཉིད་མ་ཡིན་དགག་ཏུ་བརྗོད་པ་དང་། ལྟ་བ་ཡོངས་སུ་སྨིན་རྗེས་སྟོང་ཉིད་
མེད་དགག་ཏུ་ངོས་བཟུང་ཡོད་མོད། འོན་ཏེ་སྔ་རབས་པའི་ལུགས་ཇི་བཞིན་་་་་
བརྗོད་པའང་མིན་སྙམ། དེས་ན་རྗེའི་ལྟ་བ་མཐར་ཐུག་ལས་གྲུབ་པའི་རྒྱན་་་་་་
འགྲེལ་ནི། ཕྱིས་སུ་རྒྱལ་ཚབ་རྗེས་ཟིན་བྲིས་སུ་བཏབ་པའི་ཕར་ཕྱིན་གྱི་འགྲེལ་བ་
- རྣམ་བཤད་སྙིང་བོ་རྒྱན་ཡིན། དཔལ་མགོན་ཀླུ་སྒྲུབ་གངས་ཅན་བོད་དུ་བྱོན་པ་
བཞིན་ཟབ་མོ་དབུ་མའི་འཆད་སྤེལ་གྱི་བ་དན་མངོན་པར་བཏེགས་པས་གྲུབ་
མཐའ་གཞན་ནས“ཁ་དབུ་མ་སྣ་དབུ་མ”ཞེས་རྩེད་མཚར་གྱི་ཚུལ་དུ་བརྗོད་པ་
གྲགས། དེ་སྔོན་རང་རྒྱུད་པ་ལ་སྒྱུ་མ་རིགས་གྲུབ་པའི་དབུ་མ་དང་། ཐལ་འགྱུར་
བ་ལ་རབ་ཏུ་མི་གནས་པའི་དབུ་མ་ཞེས་བརྗོད། རྗེ་ཙོང་ཁ་བ་ནས་དེ་གཉིས་ཀྱི་
ཁྱད་པར་གསལ་བོར་ཕྱེས་ཏེ། དོན་གྱི་གོ་བ་ལྡན་པའི་མིང་གཏན་ལ་ཕབ། ཟབ་
མོའི་གནས་ལ་འཆད་ཉན་དང་ཕྱག་རྩོམ་གྱི་དགེ་མཚན་མངོན་པར་བརྟས་པས།
གྲུབ་མཐའ་རིས་མེད་ཀྱི་མཁས་དབང་ཡིད་རབ་འཕྲོགས་ཏེ། ཕས་རྒོལ་ནས་་་་་
ཀྱང་། གཟུགས་སོགས་གཟུགས་ཀྱི་ངོ་བོས་མི་སྟོང་ཡང་། །རང་བཞིན་གྱིས་གྲུབ་
གཟུགས་ཀྱིས་སྟོང་བ་ཡི། །སྟོང་ཉིད་སྨྲ་བའི་ཁྱུ་མཆོག་ཙོང་ཁ་བ། །རི་བོ་དགའ་
ལྡན་པ་ལ་བསྟོད་པ་བགྱི། །ཞེས་ངོ་ཐོག་དོན་ལ་གནས་པའི་བསྔགས་བརྗོད་ཀྱི་
མེ་ཏོག་ཕུལ་ཡོད། དེ་ལྟར་དང་པོ་རྒྱ་ཆེན་གྱི་ཐོས་པ་བཙལ། བར་དུ་ཐེག་ཆེན་གྱི་
བཀའ་དང་སྒོས་སུ་ཤིང་རྟའི་སྲོལ་འབྱེད་རྣམས་ཀྱི་དགོངས་འགྲེལ་ལ་དཔྱད་པ་
ཞིབ་མོ་བཏང་། མཐའ་མ་རང་གི་རྒྱུད་ཀྱི་རྟོགས་པ་བླ་ན་འཕགས་ཏེ། ཟབ་མོ་
སྟོང་ཉིད་ཀྱི་གནས་ལུགས་ངོ་སྤྲོད་པའི་གཞུང་ལུགས་བརྩམས་ཤིང་། འཁོར་་་་་
སློབ་དཔག་མེད་བསྐྱངས། དེ་ལས་ཆོས་སྡེ་གཙུགས་ཤིང་བསྟན་བཅོས་རང་སྐྱ་
འཕེར་བའི་ངང་བརྩམས་ཐུབ་པའི་སྲས་ཆེན་བརྒྱ་དང་བཞི་བཅུ་བྱོན་ནས།
206



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
རྗེའི་ལྟ་བ་ཆུ་གཏེར་ཆེན་པོའི་ཀློང་བརྡོལ་བ་བཞིན་གངས་ཅན་འཛིན་མའི་་་་
ཐང་དུ་ཁྱབ་པར་བྱས། རྗེ་རིན་པོ་ཆེ་སྐུ་མ་གཤེགས་པའི་གོང་ན་ཟབ་མོ་དབུ་་་་
མའི་འཆད་སྤེལ་གྱི་དོན་གྱི་རྒྱལ་ཚབ་མཁས་གྲུབ་རྗེ་དགེ་ལེགས་དཔལ་བཟང་
པོ་དང་། ཕར་ཚད་འཆད་སྤེལ་གྱི་རྒྱལ་ཚབ་དར་མ་རིན་ཆེན་མངའ་གསོལ།
མཁས་གྲུབ་རྗེས་དབུ་མའི་སྟོང་ཐུན་སྐལ་བཟང་མིག་འབྱེད་དང་དབུ་མའི་ལྟ་
ཁྲིད་མུན་སེལ་སྒྲོན་མེ་སོགས་བརྩམས་ནས་རྗེའི་དགོངས་པ་ཇེ་གསལ་དུ་བཏང་།
རྒྱལ་ཚབ་རྗེ་ནས་དབུ་མ་རིན་ཆེན་ཕྲེང་བའི་སྙིང་བོའི་དོན་གསལ་བར་བྱེད་པ་
དང༌། དབུ་མ་བཞི་བརྒྱ་པའི་རྣམ་བཤད་ལེགས་བཤད་སྙིང་བོ། དབུ་མ་འཇུག་
པའི་བསྡུས་དོན་སོགས་བརྩམས་ནས་རྗེའི་ལྟ་བ་འཛིན་སྐྱོང་བྱས། དགེ་འདུན་
གྲུབ་ཀྱིས་དབུ་མ་འཇུག་པའི་དགོངས་པ་རབ་གསལ་མེ་ལོང་དང་། དབུ་མ་རྩ་
ཤེས་ངག་དོན་བཤད་པ་རིན་ཆེན་ཕྲེང་བ་བརྩམས། དེ་ནས་བརྒྱུད་པའི་རྒྱལ་
མཆོག་ལྔ་བས་དབུ་མ་གསལ་བར་བྱེད་པ་ཐེག་ཆེན་རྒྱ་མཚོར་འཇུག་པའི་གྲུ་་་་
རྫིངས་བརྩམས་ནས་རྗེའི་ལུགས་བཟང་རྟིང་སྣོན་ཚུལ་གྱིས་སྤེལ། གཞན་ཡང་
པཎ་ཆེན་བསོད་ནམས་གྲགས་པ། རྗེ་འཇམ་དབྱངས་བཞད་པ། འཇམ་དབྱངས་
དགའ་བློ། གུང་རི་རྒྱལ་མཚན་བཟང་པོ། ཀུན་མཁྱེན་བློ་གྲོས་རིན་ཆེན་སེང་གེ།
ཤཱནྟི་པ་བློ་གྲོས་རྒྱལ་མཚན། ཀུན་མཁྱེན་ལེགས་པའི་དོན་གྲུབ། ཀུན་མཁྱེན་་་་་་
མཆོག་ལྷ་འོད་ཟེར་སོགས་གཞུང་ལུགས་ཀྱི་མཁྱེན་དཔྱོད་རབ་དུ་ཡངས་པའི་
དགེ་ལྡན་ཡིག་ཆའི་མཁན་པོ་རྣམས་དང་། ཡིག་ཆ་དེ་དག་ཐོས་བསམ་བྱས་པའི་
མདོ་དབུས་ཁམས་གསུམ་གྱི་མཁས་མཆོག་སྐར་ཚོགས་བཏབ་པ་རྣམས་ཀྱིས་་་་
ཟབ་མོ་ཐལ་འགྱུར་ལུགས་ཀྱི་གཞུང་འགྲེལ་དང་བསྡུས་དོན། རྩོད་ཡིག་སོགས་
རི་བོའི་གཏོས་དང་མཉམ་པ་བརྩམས་ཡོད་པས། འདིར་རེ་རེ་ནས་འགོད་པའི་
207



དགེ་འདུན་ཆོས་འཕེལ།
ངལ་བ་མ་བྱས་སོ། ། །
བྱས་ས། །
，
་་
༣. ཕྱི་རབས་ཙོང་ཁ་བའི་ལྟ་བ་ལས་ཟུར་བའི་བོད་སྔ་
རབས་ལུགས་འཛིན་འགའི་དབུ་མ་སྤེལ་ཚུལ་བརྗོད་པ།
ལར་གོ་རིམ་ལྟར་ན་སྔ་རབས་པའི་ལྟ་བ་ལས་ཟུར་བའི་ཕྱི་རབས་ལུགས་
ཞེས་བརྗོད་དགོས་པ་དང་། བྱུང་འཕེལ་བརྗོད་པའི་སྐབས་འདི་ནའང་གོ་རིམ་
དེ་ལྟར་བསྐྱངས་དགོས་པར་སྣང་མོད། འོན་ཏེ་ཟབ་མོ་ཐལ་འགྱུར་གྱི་འཆད་་་་
ཉན་ས་ཁྱབ་རྡོ་ཁྱབ་ཏུ་སྤེལ་མཁན་ནི་རྗེ་བློ་བཟང་གྲགས་པ་ལགས་ཏེ། ཇི་སྐད་
དུ། ཀརྨ་པ་དཀོན་གཞོན་གྱི་གསུང་གིས། དེང་སང་མཁས་རྨོངས་ཀུན་ལ་དབུ་
མ་དབུ་མ་ཟེར་བ་འདི་རེད་མདའ་བ་ཡབ་སྲས་ཀྱི་དྲིན་ཡིན། དེ་གོང་ཐང་ཟག་
ན་དབུ་མ་ཤི་རོ་གཅིག་ལས་གཞན་མེད། ཅེས་གསུངས་པ་ཁོ་ན་བཞིན་ལགས་
པས། རྗེའི་ལུགས་ལས་ཟུར་བ་རྣམས་སྔ་རབས་པའི་རྗེས་འབྲངས་སུ་གྲུབ་པ་་་་
དང་། སྔ་ཕྱིའི་ལྟ་བའི་བར་བརྒལ་བརྟགས་བྱུང་བའང་རྗེ་བྱོན་རྗེས་ནས་མགོ་
བཟུང་བས། གོ་རིམ་འདི་ལྟར་བསྐྱངས་ན་ལེགས་པར་མཐོང་ངོ༌། ། །
དཔལ་ལྡན་ས་སྐྱ་བའི་ལུགས་ཀྱི་སྟོང་ཉིད་སྨྲ་བའི་མཁས་དབང་མི་ཉུང་བ་
ཞིག་གིས་སྔ་རབས་ཐང་ཟག་པའི་ལུགས་བཟུང་སྟེ་རྗེ་ཙོང་ཁ་བའི་ལྟ་བ་དང་མི་
མཐུན་པའི་ཁྱད་པར་བྱོན། དེ་ལས་སྔ་རབས་ལུགས་འཛིན་སྟག་ཚང་ལོ་ཙཱ་བ་སྒྲ་
པ་ཤེས་རབ་རིན་ཆེན་(སྤྱི་ལོ་༡༤༠༥~ ?)དང་པོར་འཇམ་དབྱངས་ཆོས་རྗེའི་
སློབ་མ་བྱས་ཤིང་ཕྱིས་ས་སྐྱ་ལ་གྱུར་ཏེ། གྲུབ་མཐའ་ཀུན་ཤེས་རྩ་འགྲེལ་བརྩམས་
ནས་རྩ་བའི་ནང་དུ། རྗེ་ཙོང་ཁ་བའི་ལུགས་ཀྱི་ལྟ་སྤྱོད་གཉིས་ལས་སྤྱོད་པའི་་་་
ཕྱོགས་རྣམ་པར་དག་པར་གཟིགས་ཤིང་། ལྟ་བའི་ཕྱོགས་མི་འཐད་པ་མང་དུ་
208



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
མཐོང་ནས་འགལ་བའི་ཁུར་ཆེན་བཅོ་བརྒྱད་ཡོད་པ་བརྩམས། འདི་པའི་དབུ་
མའི་ལྟ་བ་ནི། འཕགས་པ་ལྷའི་དབུ་མ་བཞི་བརྒྱ་པར། བསོད་ནམས་མིན་པ་་་་
དང་པོར་བཟློག །བར་དུ་བདག་ནི་བཟློག་པ་དང་། །ཐ་མར་ལྟ་ཞིག་ཀུནཟློག་པ།།
ཞེས་བྱུང་བ་ལ། གྲུབ་མཐའ་ཡིས་བློ་མ་བསྒྱུར་བའི་མ་བརྟག་མ་དཔྱད་པའི་སྣང་
ངོར་བདེན་གཉིས་འཇོག་ཚུལ་གཅིག་དང༌། གང་ཟག་གི་བདག་མེད་རྟོགས་་་
པས་བརྟག་ཅིང་དཔྱོད་པའི་ངོར་བདེན་གཉིས་འཇོག་ཚུལ་གཅིག ཆོས་ཀྱི་་་་་
བདག་མེད་རྟོགས་པས་ཤིན་ཏུ་རྣམ་པར་དཔྱོད་པའི་སྣང་ངོར་ཀུན་རྫོབ་ཀྱི་་་་
ཆོས་ཐམས་ཅད་གཏན་མེད་རི་བོང་རྭ་དང་མཚུངས་པས། གང་ཟག་གཞན་་་
ངོར་བདེན་པ་གཉིས་ཀྱི་འཇོག་ཚུལ་ཅེས་བདེན་གཉིས་འཇོག་ཚུལ་གསུམ་བྱས།
དོན་དུ་སྔ་རབས་པའི་ལྟ་བ་ཇེ་གསལ་དུ་བཏང་ཡོད། རྗེ་ཙོང་ཁ་བའི་ལུགས་་་་
བཟུང་མཁས་པ་རྣམས་ཀྱིས་སྟག་ཚང་བའི་ལྟ་བ་ནི་དགག་བྱ་ཐལ་དྲགས་ནས་
ཆད་ལྟའམ་སྐུར་འདེབས་ཀྱི་མཐར་ལྷུང་བར་བཞེད་དེ། འཁྲུལ་བརྗོད་བསྡུས་པ་
རེ་མཛད་པ་མང་མོད། ཀུན་མཁྱེན་འཇམ་བཞད་རྡོ་རྗེ་ནས་གྲུབ་མཐའི་རྣམ་
བཞག་འཁྲུལ་སྤོང་གདོང་ལྔའི་སྒྲ་དབྱངས་ཀུན་མཁྱེན་ལམ་བཟང་གསལ་བའི་
རིན་ཆེན་སྒྲོན་མེ་ཞེས་པ་བརྩམས་ཏེ། སྟག་ལོའི་ལྟ་བ་ལ་འགལ་འཁྲུལ་གྱི་ཕུང་
པོ་ཉེར་བདུན་བརྩེགས་ཡོད། གཞན་ཡང་དབུ་མ་འཇུག་པའི་མཐའ་དཔྱོད་་་་
བསམ་འཕེལ་ཡིད་བཞིན་ནོར་བུའི་ཕྲེང་མཛེས་སྐལ་བཟང་མིག་འབྱེད་སོགས་
བརྩམས་ཏེ་གཞན་རྒོལ་སྐྱོན་རང་ལུགས་ལ་མི་འཇུག་པའི་ཚུལ་བསྟན་ཡོད། །
དེའི་རྗེས་སྔ་རབས་ལུགས་འཛིན་གསེར་མདོག་པཎ་ཆེན་ཤཱཀྱ་མཆོག་ལྡན་(སྤྱི་
ལོ་༡༤༢༨~ ༡༥༠༧)བྱོན། རོང་སྟོན་ཆོས་རྗེ་ལས་རྒྱུད་པའི་སྔ་རབས་པའི་་་
ལུགས་ཏེ། ཀུན་རྫོབ་ཚད་མས་མ་གྲུབ་པར་རྟོག་ངོར་ཙམ་དུ་ཡོད་པ་དང་། དབུ་
2 09



དགེ་འདུན་ཆོས་འཕེལ།
མ་བས་བདེན་གཉིས་མི་འདོད་པར་བཤད་པ་དང་། ཁས་ལེན་མེད་པ་དང་ཚད་
གྲུབ་མེད་པར་འདོད་པའི་དགོངས་དོན་གཞིར་བཟུང་ནས། དབུ་མ་ལ་འཇུག་
པའི་རྣམ་བཤད་ངེས་དོན་གནད་ཀྱི་ཊཱིཀ་དང༌། ཟབ་ཞི་སྤྲོས་བྲལ་གྱི་རྣམ་བཤད་
བདུད་རྩི་ལམ་པོ་ཆེ། དབུ་མ་ལ་འཇུག་པའི་དཀའ་བའི་གནད་ཀྱི་རྣམ་བཤད་ཀུ་
མུད་ཕྲེང་མཛེས་བཅས་བརྩམས་ཤིང་འཁོར་སློབ་མང་པོ་བསྐྱངས། དབུ་མ་རྣམ་
ངེས་དང་རྩོད་ཡིག་ཚིགས་བཅད་མར་རྗེ་ཙོང་ཁ་བའི་ལུགས་ལ་ཟུར་ཟ་བྱས་་་་
པས། དེའི་ལན་དུ་སེ་ར་རྗེ་བཙུན་ཆོས་ཀྱི་རྒྱལ་མཚན་ནས་ཟབ་མོ་སྟོང་པ་ཉིད་
ཀྱི་ལྟ་བ་ལོག་རྟོག་འགོག་པའི་བསྟན་བཅོས་ལྟ་བ་ངན་པ་མུན་སེལ་ཞེས་བྱ་བ་
བཤེས་གཉེས་ཆེན་པོ་ཤཱཀྱ་མཆོག་ལྡན་ལ་གདམས་པ་ཞེས་པ་བརྩམས་ཏེ།
དགག་བཞག་བྱས་ཡོད། གསེར་མདོག་པཎ་ཆེན་ལས་ལོ་གཅིག་གིས་གཞོན་ཞིང་
རོང་སྟོན་ཆོས་རྗེ་ཉི་མ་དང་ངུར་ཆེན་ཀུན་དགའ་བཟང་པོའི་དྲུང་ནས་དབང་
ལུང་མན་ངག་ཁྲིད་བཅས་ཀྱི་རྒྱུན་མནོས་པའི་གོ་རམས་པ་བསོད་ནམས་སེང་
གེ་(སྤྱི་ལོ་༡༤༢༩ང ༡༤༨༩)ཞེས་གཞུང་ལུགས་ཀྱི་དཀྱིལ་འཁོར་ཡོངས་སུ་་་
རྒྱས་པའི་མཁས་དབང་གང་ཉིད་ནས། རྗེ་ཙོང་ཁ་བའི་དབུ་མའི་ལྟ་བ་ལ་ཐུགས་
ཡིད་མ་ཚིམས་པར་སྔ་རབས་པའི་ལུགས་སུ་དབུ་མ་འཇུག་པའི་འགྲེལ་བཤད་
ཡང་དག་ལྟ་བའི་འོད་ཟེར། དབུ་མའི་སྤྱི་དོན་ལྟ་བའི་ཤན་འབྱེད། འཇུག་འགྲེལ་
ལྟ་བ་ངན་སེལ་སོགས་བརྩམས་ཏེ། སྔ་རབས་པའི་དགོངས་པ་ནི་དཔལ་ལྡན་
ཐལ་འགྱུར་བའི་ལྟ་བ་དངོས་ཡིན་པ་བསྒྲུབས། འདི་པ་ཚང་ཡང་འཁོར་སློབ་་་
གདུལ་བྱ་རྒྱས་ཏེ། ལུང་རིགས་སྨྲ་བའི་སློབ་མ་ལྔ་བརྒྱ་བྱོན་པ་དང་། བརྩམས་་་
ཆོས་ཀྱང་དབུ་ཚད་གསང་སྔགས་གཙོས་པའི་པོད་དྲུག་ཅུ་རེ་བརྒྱད་ཡོད་པར་
གྲགས། དེ་ཡང་དབུ་མ་འཇུག་པའི་འགྲེལ་བཤད་ཡང་དག་ལྟ་བའི་འོད་ཟེར་དུ།
210
-
-



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
རྗེ་ཙོང་ཁ་བའི་དབུ་མ་འཇུག་པའི་འགྲེལ་བ་དགོངས་པ་རབ་གསལ་གྱི་གསུང་
ཕལ་ཆེར་དྲངས་ནས་དགག་བཞག་བྱས། དེ་ལ་སེ་ར་རྗེ་བཙུན་གྱིས་མདོ་རྒྱུད་
དགོངས་འགྲེལ་ལུང་དུ་བཅོལ་ཞིང་རིགས་ལམ་ཕྲ་མོ་དཔང་དུ་བཞག་ནས། །
དགག་ལན་ཟབ་མོ་སྟོང་པ་ཉིད་ཀྱི་ལྟ་བ་ལོག་རྟོག་འགོག་པའི་བསྟན་བཅོས་ལྟ་
བ་ངན་པ་མུན་སེལ་ཞེས་བྱ་བ་བརྩམས། ལྟ་བའི་ཤན་འབྱེད་ཅེས་པའི་གཞུང་དུ་
རྗེ་ཙོང་ཁ་བའི་ལུགས་ཀྱི་དོན་དམ་སྟོང་ཉིད་ཀྱི་རྣམ་གཞག་དང་ཀུན་རྫོབ་སྣང་
བའི་རྣམ་གཞག་འགལ་འཁྲུལ་དུ་བརྗོད་པ་ལ། འཇམ་དབྱངས་དགའ་བའི་བློ་
གྲོས་ནས་ལྟ་བ་ངན་པ་ཐམས་ཅད་ཚར་གཅོད་པའི་བསྟན་བཅོས་གནམ་ལྕགས་
འཁོར་ལོ་ཞེས་པ་བརྩམས་ཏེ། རྗེའི་ལུགས་ལ་དགག་པ་བཏང་བ་འདི་ལྟར་སྣང་
དུ་སོང་བར་བསྟན། དེ་ནས་སྔ་རབས་ལུགས་འཛིན་ཀརྨ་མི་བསྐྱོད་རྡོ་རྗེ་(སྤྱི་ལོ་
༡༥༠༧~ ༡༥༥༤)བྱོན། འདི་པས་པཎ་ཆེན་ཤཱཀ་མཆོག་དང་མཐུན་པའི་དབུ་
མའི་གཞུང་འགྲེལ་འཇུག་པའི་རྣམ་བཤད་དཔལ་དུས་གསུམ་མཁྱེན་པའི་ཞལ་
ལུང་དྭགས་བརྒྱུད་གྲུབ་པའི་ཤིང་རྟ་ཞེས་བྱ་བ་བརྩམས། ཡུམ་གྱི་མདོ་དང་།
མངོན་རྟོགས་རྒྱན་འགྲེལ་བ་དང་བཅས་པའི་དགོངས་པ་ཐོགས་མེད་སྐུ་མཆེད་
ཀྱི་ཇི་ལྟར་བཞེད་པ་དང་མཐུན་པའི་རྣམ་བརྫུན་ལུགས་ཀྱི་དབུ་མ་ཆེན་པོར་་་
འགྲེལ་བའི་བསྟན་བཅོས་འདི་ལས། གཟུང་འཛིན་གཉིས་མེད་ཀྱི་ཡེ་ཤེས་བདེན་
གྲུབ་ཏུ་བཞེད་པ་ལྟ་བུ་རྗེ་ཙོང་ཁ་བའི་ལུགས་དང་མི་མཐུན་པར་བྱས་ཤིང་།
རང་ངོས་ནས་དཔྱོད་ལྡན་རྣམས་ཀྱིས་དགག་སྒྲུབ་གྱིས་ཤིག་ཅེས་པའི་ལན་དུ།
དགེ་ལྡན་ལུགས་འཛིན་སེ་ར་རྗེ་བཙུན་ནས་གསུང་ལན་ཀླུ་སྒྲུབ་དགོངས་རྒྱན་
གནང་ཡོད། འབྲུག་པདྨ་མི་ཕམ་དཀར་པོ་(སྤྱི་ལོ་༡༥༢༦༽ ༡༥༩ ༢)ནས་་་
ཕྱག་ཆེན་གྱི་བཤད་སྦྱར་རྒྱལ་བའི་གན་མཛོད་ཅེས་པ་བརྩམས་ཏེ། ལྟ་བའི་་་་་
21 1



དགེ་འདུན་ཆོས་འཕེལ།
ཕྱོགས་སུ་རྗེ་ཙོང་ཁའི་བའི་ཟབ་མོ་བཀྲལ་ལུགས་མི་འཐད་པར་བསྒོམས་ནས་
དགག་བཞག་བྱས། དེ་ལ་སྒོམ་སྡེ་ཤར་ཆེན་ནམ་མཁའ་རྒྱལ་མཚན་གྱིས་བྱང་་་་
ཆུབ་སེམས་འགྲེལ་གྱི་རྣམ་པར་བཤད་པ་ཞེས་པའི་བརྩམས་ཆོས་ཀྱི་ཞར་བྱུང་
དུ་གོ་བ་ཆུ་ཐུབ་ཀྱི་རིགས་པ་ལ་བརྟེན་ནས་ཕྱོགས་རིས་སུ་མ་སོང་བར་ཀུན་་་་
སློང་གཙང་མའི་སྒོ་ནས་དགག་སྒྲུབ་བྱས་ཏེ། རྗེ་ཙོང་ཁ་བའི་དགོངས་པ་མངོན་
པ་མཐོ་བར་བྱས། ཕྱིས་སུ་འབྲུག་པདྨ་རང་ངོས་ནས་རྗེ་རིན་པོ་ཆེའི་ལུགས་དང་
སྒོས་སུ་རྗེའི་འཕྲིན་ལས་ལ་དག་སྣང་བྱུང་ནས། དགེ་ལེགས་ཆུ་གཏེར་ཆེན་པོས་
འཇིག་རྟེན་ལ། །བློ་བཟང་ཉིན་མོར་བྱེད་པ་ཁྱོད་བྱོན་ཚུན། །ས་འདི་རྨོངས་པའི་
མུན་ལས་རྣམ་རྒྱལ་ཞིང༌། །གྲགས་པའི་གཞིར་གྱུར་དེ་ལ་ཕྱག་འཚལ་ལོ། །ཞེས་
བསྟོད་པའི་མཆོད་སྤྲིན་ཕུལ་བའོ། །དེ་ནས་ཡུལ་གངས་ཅན་འདིར་མཁས་གྲུབ་
བྱེ་བའི་གཙུག་རྒྱན་འཇུ་མི་ཕམ་རྣམ་རྒྱལ་རྒྱ་མཚོ་(སྤྱི་ལོ་༡༨ ༤༦–༡༩ ༡༢)
བྱོན་ཏེ། སྔ་རབས་པ་དང་ཕྱི་རབས་པའི་ཐལ་འགྱུར་ལུགས་བཟང་བཀྲལ་བ་ལ་
ཕྱོགས་གཉིས་ཀྱི་དགོངས་པ་འདོར་ལེན་ཡོད་པའི་སྒོ་ནས་སྤེལ། སྤྱོད་འཇུག་་་་
ཤེས་རབ་ལེའུ་རྒྱ་ཆེར་འགྲེལ་བ་ནོར་བུ་ཀེ་ཏ་ཀ་དང་། དབུ་མ་འཇུག་པའི་་་་་
འགྲེལ་བ་ཟླ་བའི་ཞལ་ལུང་དྲི་མེད་ཤེལ་ཕྲེང་། དབུ་མ་རྩ་བའི་མཆན་འགྲེལ་་་
གནས་ལུགས་རབ་གསལ་ཀླུ་དབང་དགོངས་རྒྱན། དབུ་མ་རྒྱན་གྱི་རྣམ་བཤད་
འཇམ་དབྱངས་བླ་མ་དགྱེས་པའི་ཞལ་ལུང་བཅས་ལེགས་བཤད་རྨད་དུ་བྱུང་
བའི་ལྟ་བའི་སྐོར་གྱི་བསྟན་བཅོས་མང་པོ་བརྩམས། ཤེར་འགྲེལ་ཀེ་ཏ་ཀ་ནི།
མཁས་པའི་ཁྱུ་མཆོག་གང་ཉིད་ཀྱིས་གངས་ཅན་གྲུབ་མཐའ་རིས་མེད་དུ་ཞི་བ་
ལྷའི་སྤྱོད་འཇུག་འཆད་ཉན་གྱི་སྲོལ་ཤིན་ཏུ་རྒྱས་པའི་ཚུལ་ལ་དམིགས་ཤིང་་་་
དེའི་དོན་བཀྲལ་བ་ལ་ཞིབ་ཆ་མ་ཐོན་ས་དང༌། ཐ་ན་ཞི་བ་ལྷའི་དགོངས་དོན་
212



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
མོག་མོག་བྱས་པའི་རྣམ་པ་བགྲུང་སླད། མིང་དོན་གཅིག་ཏུ་གནས་པའི་གཞུང་
མཆོག་ནོར་བུ་ཀེ་ཏ་ཀ་འདི་ཀོ་བརྩམས། དོན་དུ་གཞུང་འདི་གང་གི་ལྟ་བའི་་་་
གནད་སྙིང་མཚོན་པའི་བརྩམས་ཆོས་ཡིན་སྟབས། བོད་ན་གྲགས་པ་ཤིན་ཏུ་ཆེ།
དེའང་ཤེར་ཕྱིན་ལེའུ་ལས། དོན་དམ་བློའི་སྤྱོད་ཡུལ་མིན། །བློ་ནི་ཀུན་རྫོབ་ཡིན་
པར་བརྗོད། །ཅེས་བྱུང་བའི་དགོངས་དོན་བཀྲལ་བ་ལས་འཕྲོས་པའི་ལྟ་བ་་་་
དགག་གཉིས་གང་ལྟར་སྨྲ་བ་དང་། ཉན་རང་བདག་མེད་གཉིས་རྟོགས་མིན།
མཉམ་བཞག་འཛིན་སྟངས་ཡོད་མེད། བདེན་གཉིས་གཙོ་ཕལ་ཡོད་མེད། དབུ་
མར་ཁས་ལེན་ཡོད་མེད་སོགས་ཀྱི་ལྟ་བའི་ཁུངས་ཀྱང་གནས་ལྔ་རིག་པའི་་་་་
པཎྜིཏ་རྫ་དཔལ་སྤྲུལ་དང་སྒོས་སུ་མཛོད་བདུན་བྱེད་པོ་ཀློང་ཆེན་པ་ལ་་་་་
གཏུགས་པས། གསར་ཕྱོགས་ཀྱི་མཁས་མང་ཐུགས་སུ་མ་སོང་བར་དགག་པ་་་་
མཛད། དེ་ལས་མཁྱེན་དཔྱོད་ཀྱི་རྩལ་རབ་ཏུ་རྫོགས་པའི་མཁས་མཆོག་དཔའ་
རིས་རབ་གསལ་དང་བྲག་ཀ་སྤྲུལ་བའི་སྐུ་བློ་བཟང་དཔལ་ལྡན་གྱི་རྩོད་ཡིག་ལ་
རྒྱབ་རྫོང་གི་ལུང་དང་ཕྲ་ཞིབ་ཀྱི་རིགས་པ་གཉིས་གཅིག་ལ་གཅིག་བརྟེན་གྱི་་་་
ཚུལ་དུ་ཡོད་སྟབས། གང་ཉིད་ནས་དགྱེས་པའི་ཚུལ་གྱིས་བརྒལ་བརྟགས་མཛད།
ཐོག་མར་དཔའ་རིས་བའི་འཇམ་དཔལ་དབྱངས་ཀྱི་དགོངས་རྒྱན་རིགས་པའི་
གཟི་འབར་གདོང་ལྔའི་སྒྲ་དབྱངས་ཞེས་པའི་རྩོད་ཡིག་བྱུང༌། དེ་ལ་མི་ཕམ་པས་
གཞན་གྱིས་བརྩད་པའི་ལན་མདོར་བསྡུས་པ་རིགས་ལམ་རབ་གསལ་དེ་ཉིད་
སྣང་བ་ཞེས་པའི་རྩོད་ལན་ཕུལ། དེ་ལའང་དཔའ་རིས་བས་དགག་ལན་ཤེས་་་་
ལྡན་ཡིད་ཀྱི་གདུང་སེལ་རིགས་ལམ་ག་བུར་ཆུ་རྒྱུན་ཞེས་པ་བརྩམས། རིགས་
སྨྲའི་དབང་ཕྱུག་ཕན་ཚུན་བར་རྩོད་ཡིག་ཕུལ་རེས་མཛད་མོད་ཀྱང་། རང་་་་་་
ཕྱོགས་ཞེན་ནས་གཞན་ལུགས་སྡང་བའི་ལམ་བུར་མ་ཕྱིན་པར་དངོས་སྟོབས་
213



--
-
དགེ་འདུན་ཆོས་འཕེལ།
རིགས་པ་དཔང་དུ་བཞག་སྟབས། གནས་ལུགས་རྟོགས་པའི་གོ་བ་དང་ཟབ་་་
གསལ་མྱུར་གསུམ་གྱི་རིགས་པ་ལ་ཕན་ཚུན་ཐུགས་རབ་འཕྲོག་སྟེ། མཐར་རྩོད་
པ་ཆོས་ཕྱོགས་སུ་ཞི་ནས་བསྟོད་ཚིག་ཕུལ་རེས་བྱས། བློ་བཟང་རབ་གསལ་ནས་
མི་ཕམ་ལ། ཆོས་འབྱོར་སྤྲིན་གྱི་ཕུང་པོ་འཁྲིགས་པའི་ཀློང་། །ཁམས་ཞེས་གྲགས་
པའི་གསེར་ལྡན་དཀྱིལ་འཁོར་དུ། །གྲགས་སྙན་ལྷ་ཡི་རྔ་ཆེན་ལྡིར་བ་ཅན། །ངེས་
དོན་ཆོས་ཀྱི་རྒྱལ་པོ་ཡིད་རེ་དགའ། །ཞེས་དང་། ཀུན་རྟོག་རྩྭ་སྦུར་མཆེད་པའི་མེ་
སྟག་གིས། །རེགས་པའི་ཉེས་ལྟུང་སྙིང་ནས་འཆག་པའི་ཕྱིར། །ཞེས་དང་། སྐྱོན་
བྲལ་པདྨ་དཀར་པོའི་ཕྲེང་བསྟར་བས། །རབ་འབྱམས་རྒྱལ་བའི་དཀྱིལ་འཁོར་
མི་བཟད་པར། །ཟབ་རྒྱས་གདམས་པའི་དེ་ཉིད་སྟོན་མཁས་པའི། །མི་ཕམ་་་་
འཇམ་དབྱངས་མཆེད་དུ་གྱུར་ཅིག་གུ། །ཞེས་དང༌། མི་ཕམ་པས་རབ་གསལ་ལ།
བློ་བཟང་མཁྱེན་པའི་མེ་ལོང་གཙང་མ་རུ། །སྣང་སྟོང་སྒྱུ་མ་ཤེས་བྱའི་གཟུགས་
བརྙན་འབུམ། །མ་འདྲེས་རབ་གསལ་ཐབས་མཁས་བརྩེ་བའི་འཕྲུལ། །ཅིར་ཡང་
བསྟན་པ་ཡོངས་ཀྱི་བཤེས་གཉེན་ཁྱོད། །ཅེས་ཕུལ་བ་འདི་ནི་གངས་ཅན་མཁས་
པའི་ཁྲོད་རྩོད་པའི་ཀུན་རྟོག་ངན་པ་ཆོས་བརྒྱད་དུ་མ་འཕྱན་པར་ཡང་དག་་་་
ཆོས་ཕྱོགས་སུ་ཞི་བའི་དཔེ་བཟང་ཞིག་ཡིན། གཞན་ཡང་ཤེར་ཊིཀ་ལ་འབྲས་
སྤུངས་ཆོས་སྡེ་ཆེན་པོ་ན་བློ་གྲོས་གསལ་བར་གྲགས་པའི་ཏྲེ་པོ་བྲག་དཀར་སྤྲུལ་
བའི་སྐུ་བློ་བཟང་དཔལ་ལྡན་ནས་ཟབ་མོ་དབུ་མའི་གནད་བརྗོད་པ་བློ་གསལ་
དགའ་བའི་གཏམ་ཞེས་བྱ་བ་རྗེ་བདག་ཉིད་ཆེན་པོའི་རང་ལུགས་རྗེས་བརྗོད་
གསལ་པོར་མཛད་པའི་གཞུང་ལེགས་པོ་ཞིག་བྲིས་ཏེ། བརྒལ་ལན་ཚུལ་དུ་སྒྲོན་
པ་ལ། མི་ཕམ་པས་རྗེ་ཙོང་ཁ་བའི་གཞུང་བཟང་ལེགས་པར་བཤད་པ་རྣམས་ལ་
གུས་ཤིང་བཀའ་དྲིན་ཞུས་ཐོག སྔ་རབས་དམ་པ་རྣམས་ཀྱི་བཞེད་ཕྱོགས་དང་
214



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
ཁྱད་པར་ཡོད་པ་རྣམས་དངོས་སྟོབས་རིགས་པས་དཔྱད་པ་ཆུ་ཐུབ་བྱས་ཏེ།
བརྒལ་ལན་ཉིན་བྱེད་སྣང་བ་ཞེས་པ་ལེགས་བཤད་རྨད་དུ་བྱུང་བ་ཞིག་ཟབ་མོ་
དེ་ཉིད་ཀྱི་གོ་བ་མི་དམན་ཞིང་རིགས་པའི་རྗེས་འབྲང་བ་ལ་མེ་ཏོག་ཕོག་པའི་
ལྷ་སྐལ་དུ་སྩལ་ལོ།།
ཉེ་རབས་སུ་མཁྱེན་སྤྱན་པད་མའི་འདབ་མ་རབ་ཏུ་ཡངས་ཤིང་རྣམ་་་་་
དཔྱོད་རིགས་པ་གློག་ལྟར་མྱུར་བའི་མཁས་དབང་དགེ་འདུན་ཆོས་འཕེལ་(སྤྱི་
ལོ་༡༩༠༣~ ༡༩༥ ༡)བྱོན་ཏེ། དཔལ་མགོན་ཀླུ་སྒྲུབ་ཀྱི་དགོངས་པའི་རྒྱན་དུ་
མཚན་གསོལ་བའི་གཞུང་ལུགས་དབུ་མའི་ཟབ་གནད་སྙིང་པོར་དྲིལ་བའི་་་་་
ལེགས་བཤད་ཀླུ་སྒྲུབ་དགོངས་རྒྱན་ཞེས་པ་བརྩམས། དེ་ལ་གསར་ཕྱོགས་གཞུང་
ལུགས་རབ་འབྱམས་སྨྲ་བའི་པཎྜིཏ་ཆེན་པོ་རྡོ་སྦིས་ཤེས་རབ་རྒྱ་མཚོ་ནས་ཀླུ་་་་
སྒྲུབ་དགོངས་རྒྱན་ལ་ཆེ་ལོང་དུ་བརྟགས་པ་མི་འཇིགས་སེང་གེའི་ང་རོ་ཞེས་བྱ་
བ་བརྩམས་པས་མཚོན་ཟབ་མོ་དབུ་མའི་རིག་པ་སྦྱོང་སྤྱོད་སྤེལ་གསུམ་དེང་གི་
བར་ཟམ་མ་ཆད་པར་བྱུང་བའོ། །
སྨྲས་པ། །
སྣང་བའི་ཆ་ནས་ཡོད་པར་མི་འཛིན་ཅིང་། །
སྟོང་བའི་ཆ་ནས་མེད་པར་མི་བརྗོད་པ། །
སྣང་སྟོང་ཟུང་འཇུག་ཕྲ་ལ་རྟོགས་དཀའ་བའི། །
རིག་པའི་བྱུང་འཕེལ་སྤྱི་འཁོགས་ཙམ་དུ་བྲིས། །
ཚང་ཚིང་ཡལ་ག་ཇི་ལྟར་རྒྱས་གྱུར་རུང༌།།
རྩ་བ་གཅིག་ལས་རིམ་བཞིན་མཆེད་པ་བཞིན། །
དབུ་མའི་ལུགས་གྱུར་ལྟ་བ་རྙོགས་ཆེ་ཡང་། །
215



དགེ་འདུན་ཆོས་འཕེལ།
བྱུང་འཕེལ་གོ་ཚད་གཅིག་ཤེས་ཀུན་གྲོལ་ཉིད། །
དེ་ཕྱིར་བླ་མའི་གསུང་དང་ཟབ་རྒྱས་གཞུང་། །
ལེགས་པར་གཏུགས་ནས་ཟབ་མོ་དབུ་མ་ཡི། །
བྱུང་འཕེལ་བརྗོད་པའི་ངག་གི་ཕྲེང་བ་འདིར། །
ཉེས་པར་གྱུར་ལ་མཁས་པའི་མདུན་དུ་འཆགས། །
ཞེས་མཁས་དབང་དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་
རྣམ་བཤད་ལས་ཟབ་མོ་དབུ་མའི་བྱུང་འཕེལ་སྤྱིའི་སྐོར་ཏེ་ལེའུ་དང་པོ་རེ་ཞིག་
བཤད་ཟིན་ཏོ། །
216



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
ལེའུ་གཉིས་པ།
བྱེ་བྲག་མཁས་དབང་དགེ་འདུན་
ཆོས་འཕེལ་གྱི་ཟབ་མོ་དབུ་མའི་ལྟ་བ་བརྗོད་པ།
གཞུང་པོད་ལྔས་མཚོན་པའི་བོད་ཀྱི་སྲོལ་རྒྱུན་རིག་གནས་ལ་ཐོས་བསམ་
གྱི་སྒྲོ་འདོགས་ཆོད་ཅིང་། དེང་རབས་རིག་པ་དང་སྤྱི་ཚོགས་ཀྱི་གནས་ཚུལ་ལ་
མཐོང་ཐོས་ཀྱི་རྒྱ་ངེས་ཅན་མཆིས་ཐོག ལྷན་སྐྱེས་ཀྱི་རྣམ་དཔྱོད་དང་བདེན་
ཐུབ་ཀྱི་མི་གཤིས་ཟུང་གི་གཟི་འོད་ནམ་ཡང་ཟུམ་དུ་མེད་པའི་མཁས་དབང་་་་
དགེ་འདུན་ཆོས་འཕེལ་ནི་སྔོན་བྱོན་མཁས་དབང་གསེར་རིའི་ཕྲེང་བ་ལས་་་་
བསྟོད་པ་དང་སྨད་པ་གཉིས་འཛོམས་ཅན་ཞིག་རེད། ཁོང་གི་གནས་ལུགས་་་
རྣལ་མ་གཙུག་གི་རྒྱན་དུ་བཀུར་བ་ལས་ཆེ་བཙན་དང་གྲགས་ཅན། མཁས་པ་
སོགས་ཆོས་སྲིད་ཕྱོགས་གང་ཐད་ལ་འོལ་ཚོད་ཀྱིས་གཞན་ངོ་མི་བསྲུང་བའི་་་་
གཤིས་ལུགས་དང་། གཤིས་ལུགས་དེ་ལས་འཕྲོས་པའི་བརྩམས་ཆོས་ཇི་སྙེད་དུ་
རྣམ་དཔྱོད་ཆེན་པོའི་ཟེར་རླབས་ཀྱིས་གྲགས་པའི་རྗེས་འབྲང་རྣམས་ཀྱི་ཀླད་རྐྱ་
བསྲེག་པར་བྱས་པ་དང༌། ཁྱད་པར་དུ་འདི་ཕྱི་གཉིས་ལས་ཕྱི་མ་གཙོ་བོར་བྱེད་
པའི་བློ་གྲོས་དེ་ཉིད་སྒང་པ་བོད་ཀྱི་འདི་སྣང་གི་ཁེ་ཕན་དང་མདུན་ལམ་ཁོ་ན་
ལ་ཕྱོགས་པས་ན། ཁོང་ནི་དུས་རབས་ཉི་ཤུ་བའི་སྟོད་ནས་དུས་རབས་ཉེར་་་་་
གཅིག་པའི་དེང་གི་བར་ཤེས་ནས་སྨྲ་བ་ཀུན་གྱིས་དོ་སྣང་མི་བྱེད་ཐབས་མེད་ཀྱི་
མི་སྣ་ཞིག་ཏུ་གྱུར་ཡོད། དོན་དུ་བོད་ཀྱི་རིག་གནས་སྔོན་ཐོན་ཅན་ནམ་དུས་་་
217



དགེ་འདུན་ཆོས་འཕེལ།
རབས་གསར་བའི་ནང་དུ་བོད་རིག་པའི་དགེ་མཚན་མི་ཉམས་གོང་འཕེལ་དུ་
གཏོང་བའི་ཆོ་ག་བརྩོན་པ་ལ་དགེ་འདུན་ཆོས་འཕེལ་གྱི་བསམ་བློའམ་ལྟ་་་་་
དགོངས་ཞིབ་འཇུག་བྱས་པ་ནི་ལྗོངས་རྒྱུ་བ་ཞིག་གནས་ག་གེ་མོར་ཕྱིན་པ་ལ་
གནས་གང་དེའི་གནས་ཡིག་རྙེད་པ་ལྟ་བུའི་རིན་ཐང་མཆིས། ཇི་སྐད་དུ། སྟོན་
པ་གཤེན་རབ་ཀྱིས། ལྔ་བརྒྱ་དུས་ཀྱི་ཐ་མ་ལ། །ང་ཉིད་མི་འབྱོན་ཡིག་འབྲུ་བྱོན། །
ཕྱི་རབས་རྗེས་འཇུག་གང་ཟག་ནས། །གསུང་རབ་དེ་ཉིད་བཀུར་བསྟི་མཛོད། །
ཅེས་དང་། ཐུབ་པའི་དབང་པོས། ལྔ་བརྒྱ་ཐ་མ་གྱུར་པའི་དུས། །ང་ཉིད་ཡི་གེའི་
གཟུགས་སུ་སྣང་། །ང་ཡིན་སྙམ་དུ་བྱས་བྱོས་ལ། །དེ་ཚེ་ང་ལ་གུས་པ་སྐྱེད། །ཅེས་
གསུངས་པའི་དགོངས་གནད་ལྟར། དགེ་འདུན་ཆོས་འཕེལ་གྱི་བསམ་བློ་ཞིབ་
འཇུག་བྱེད་པ་ལ་ཁོང་གིས་མི་ཡུལ་དུ་བཞག་པའི་བརྩམས་ཆོས་རྣམས་ནི་་་་་་
དཔྱད་གཞི་གལ་ཆེ་ཤོས་ཡིན་ལ། ནང་གསེས་དབུ་མའི་ཟབ་གནད་སྙིང་བོར་
དྲིལ་བའི་ལེགས་བཤད་ཀླུ་སྒྲུབ་དགོངས་རྒྱན་ཞེས་བྱ་བའི་བརྩམས་ཆོས་ནི་ཁོང་
གི་བསམ་བློའམ་ལྟ་དགོངས་མངོན་པར་མཚོན་པའི་གཞུང་དུ་གྲུབ་ལ། ཕྱོགས་
ངེས་ཅན་གཞི་ནས་དམིགས་ཏེ་བརྗོད་ན། ཁོང་ཉིད་རྩོད་གཞི་ཅན་དུ་གྱུར་བའི་
རྒྱུ་མཚན་གཙོ་བོའང་གཞུང་འདི་ཉིད་བརྩམས་པ་ལས་བྱུང་བ་ཡིན་ཏེ། ཟབ་མོ་
དབུ་མའི་དཀའ་གནད་ལ་ཟབ་གསལ་མྱུར་གསུམ་གྱི་ཤེས་རབ་སྒྲོན་མེ་སྦར་ཏེ།
སྔོན་གྱི་རྒྱུན་སྲོལ་གུ་དོག་གིས་མ་གཅུན་པར་དེང་རབས་མཚན་ཉིད་རིག་པའི་
གཞུང་ལུགས་ཀྱི་སྤྱི་འགྲོས་ལྟར་གཏན་ཚིགས་དང་གོ་བ་གཉིས་ལྡན་གྱི་ཚུལ་དུ་
ལྷུག་པར་བརྗོད་པས་སྲོལ་རྒྱུན་དབུ་ཚད་སྟག་སེང་མཇིང་བསྣོལ་ཞེས་ཐལ་ཕྲེང་
བཀོད་དེ་དགག་བཞག་སྤོང་གསུམ་གྱི་སྒོ་ནས་གཞུང་ལུགས་ཀྱི་རྣམ་བཞག་་་་
མཛད་པའི་མཁས་པ་རྣམས་ལ་རྩོམ་ལུས་ཀྱི་ཆ་ནས་ཕོག་ཐུབ་བྱུང་ཞིང་། སྒོས་
218



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
སུ་བརྗོད་བྱའི་དོན་དེ། ཟབ་མོ་དབུ་མའི་དགོངས་དོན་བཀྲལ་བ་ལ་དངོས་་་་་
ཤུགས་གཉིས་ནས་བོད་སྔ་རབས་པའི་ལུགས་ལ་གདེང་འཇོག་ཅུང་ཟད་མཐོ་
ཞིང་རྗེ་བློ་བཟང་གྲགས་པའི་རྒྱུད་འཛིན་གྱི་མཁས་དབང་དག་གིས་རྗེའི་་་་
དགོངས་པ་འཛིན་ལུགས་ལ་ཟུར་ཟའམ་དོགས་སློང་བྱས་པས་དགའ་ལྡན་རིང་
ལུགས་འཛིན་པའི་རྟོག་གེ་སྨྲ་བ་རྗེ་ཤེས་རབ་རྒྱ་མཚོ་ལྟ་བུས་གཞུང་ལུགས་ཀྱི་ཆ་
ནས་དགག་པ་མཛད་ཅིང་མཁས་པ་གཞན་དང་གཞན་ནས་དམའ་འབེབས་ཀྱི་
མཆིལ་མདའ་འཕེན་སའི་འབེན་ལྟ་བུར་གྱུར། ཚུལ་དེ་ཉིད་ཀྱང་དགེ་འདུན་་་་་
ཆོས་འཕེལ་ཞི་བར་མ་གཤེགས་གོང་ནས་སྲས་ཀྱི་ཐུ་བོ་ཟླ་བ་བཟང་པོ་ལ་འདི་
ལྟར་གདམས་ཡོད་དེ། འཇིག་རྟེན་ན་མི་སྐྱེས་པའི་དོན་པོ་ལག་རྗེས་རེ་འཇོག་
དགོས་པ་ཡིན། ང་རང་སེམས་ལ་བོད་འདི་ལ་དབུ་ཚད་གཉིས་ལ་ཁྱད་ཆོས་རེ་
བཏོན་དགོས་སྙམ་པ་ཡོད། ཅེས་དང་། རྗེས་སུ་འདི་ལ་རྩོད་པ་ཡོང་། ང་རང་ཤི་
མ་ཚར་བར་རྩོད་པ་མི་ཡོང་། བྱུང་ན་ཨའུ་ཙི། ཁྱེད་རང་གཟབ་གཟབ་ཀྱིས།
ངས་བཤད་པའི་གནད་རྣམས་མ་བརྗེད་ཅེས་གསུངས་སོ། ། དེ་བཞིན་དགེ་་་་
འདུན་ཆོས་འཕེལ་ལ་བསྟོད་སྨད་ཚིག་གི་སྒྲ་དག་ཀྱང་ཁོང་ཉིད་གཤེགས་ནས་
ད་བར་རྒྱུད་མ་ཆད་པ་མ་ཟད། དེང་གི་ཆར་བོད་ཀྱི་རིག་གནས་ཀྱི་མདུན་ལམ་
ལ་ཐུགས་འདང་རྒྱག་པའི་གཞོན་སྐྱེས་ཕལ་མོ་ཆེ་ནས་ཁོང་ཉིད་སྙིགས་དོར་་་་་
བཅུད་ལེན་དང་ཕྱི་བཟང་ནང་འདྲེན་བྱེད་པར་མཛུབ་སྟོན་རང་བཞིན་གྱི་སློབ་
དཔོན་དུ་མངའ་གསོལ་ཏེ་བསྟོད་པའི་མཆོད་སྤྲིན་ཕུལ་ལ། གསར་ཕྱོགས་ཀྱི་་
གྲུབ་མཐའི་ལ་རྒྱ་སྲུང་བའི་མཁས་དང་མཁས་མིན་ཇི་སྙེད་ཀྱིས་ད་དུང་ཅི་ཐུབ་
ཐུབ་ཀྱིས་དམའ་འབེབས་བྱེད་པ་མ་ཟད། རྩོམ་གྱི་འཇུག་པ་རྒྱ་ཆེར་སྤེལ་ནས་
དགེ་འདུན་ཆོས་འཕེལ་གྱི་ལྟ་དགོངས་དང་དེའི་རྗེས་སུ་བསྙེགས་པ་རྣམས་ལ་
219



དགེ་འདུན་ཆོས་འཕེལ།
འགོག་པའི་ཡོ་ལང་བཤམས་ཀྱིན་གདའ། ཚུལ་དེ་དགེའམ་སྐྱོན་ཇི་ལྟར་ཡིན་་་་་
ཡང་རུང་། གྲུབ་མཐའི་ལ་རྒྱས་བློ་མིག་མ་ལྡོང་བའི་སྐྱེས་བུ་རྣམས་ཀྱིས་དགེ་་་
འདུན་ཆོས་འཕེལ་གྱི་བརྩམས་ཆོས་ཞིབ་ཏུ་གཟིགས་ན་མི་རིགས་འདི་དང་མི་
རིགས་འདིའི་རིག་གནས་ཞབས་འདེགས་ཞུ་བའི་ཐད་ལ་གཞན་ན་རྙེད་པ་་་་༌་
དཀའ་བའི་བློ་བསྐྱེད་དམ་དྲན་བསླང་ཁྱད་པར་བ་རེ་ལེན་ཐུབ་པ་སྙམ་སྟེ། ཇི་
སྐད་དུ། གསུང་གཅིག་ཏུ་ནི་གསུངས་པ་ན། །དུ་མ་ཉིད་དུ་སོ་སོར་གོ །ཞེས་་་་་
བརྗོད་པ་ལྟར། ལྟ་སྒོམ་སྤྱོད་གསུམ་ལས་གཞི་ལྟ་བ་གཏན་ལ་འབེབས་པའི་རིག་
པ་ཞིག་ཡིན་རུང་གཞོན་སྐྱེས་བློ་ལྡན་རྣམས་ཀྱིས་དེ་ལས་དགེ་འདུན་ཆོས་་་་་
འཕེལ་གྱི་རིག་གཞུང་ཞིབ་འཇུག་བྱེད་ཐབས་(རྐkie )དང་བྱེད་ཐབས་དེ་ལ་
འཕྲོས་པའི་རིག་གནས་འཛུགས་སྐྲུན་གྱི་བསམ་བློ་རྙེད་ཐུབ་བོ། །
-
དང་པོ། ཀླུ་སྒྲུབ་དགོངས་རྒྱན་གྱི་རྩོམ་ལུས་
ཀྱི་ཁྱད་ཆོས་བསྡུས་བརྗོད།
ཐེག་མཆོག་དབུ་མ་ཐལ་འགྱུར་བའི་ལུགས་ཀྱི་གཞི་ལམ་འབྲས་བུའི་རྣམ་
བཞག་གི་གནད་རྣམས་བོད་གངས་ཅན་གྱི་ལྗོངས་འདིར་མཁས་པའི་དབང་པོ་
སྔ་ཕྱི་བྱོན་པ་རྣམས་ཀྱི་བཞེད་སྲོལ་ལ་སྣང་ཕྱོགས་དང་སྟོང་ཕྱོགས་རྩལ་འདོན་
མཛད་ཚུལ་མི་འདྲ་བའི་དབང་གིས་བོད་སྔ་རབས་པའི་ལྟ་བ་དང་ཕྱིས་བྱོན་རྗེ་
བློ་བཟང་གྲགས་པའི་དཔལ་གྱི་ལུགས་འཛིན་པའི་ལྟ་བ་ཞེས་བཞེད་ལུགས་་་་
གཉིས་བྱུང་། དེ་ཡང་མཁས་དབང་དགེ་འདུན་ཆོས་འཕེལ་ནི་སྤྱིར་ངྷི་ཚ་དང་།
བླ་བྲང་བཀྲ་ཤིས་འཁྱིལ། འབྲས་སྤུངས་བཅས་དགེ་ལྡན་ཕྱོགས་ཀྱི་གྲྭ་ས་རིམ་
220



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
གྱིས་འགྲིམས་ཏེ་གཞུང་ཆེན་པོད་ལྔར་ཐོས་བསམ་གྱི་ཕ་མཐར་སོན་ཞིང་གཞི་
དེ་ལས་མཁས་པའི་ཆོ་ལོ་བརྙེས་པ་ལགས་པས་རྗེ་རིན་པོ་ཆེའི་རྒྱུད་འཛིན་པ་
དངོས་སུ་གྲུབ་མོད། འོན་ཏེ་ཁོང་ཉིད་ནི་དཔྱད་མེད་ལྟ་གྲུབ་སྲུང་བའི་ལ་རྒྱ་ལ་
ཐུགས་ཡེ་ནས་མི་དགྱེས་ཤིང་། ཟབ་མོ་དབུ་མའི་ཟབ་གནད་སྙིང་བོར་དྲིལ་་་་་
བའི་ལེགས་བཤད་ཀླུ་སྒྲུབ་དགོངས་རྒྱན་ནང་དུ་སྔ་ཕྱི་གཉིས་ལས་བོད་སྔ་་་་
རབས་པའི་མཁས་དབང་དག་གི་བཞེད་དགོངས་རང་གི་གཟུར་གནས་རིག་་་
པའི་སྲང་དུ་གཞལ་ཏེ་འཐད་ཕྱོགས་སུ་སྒྲུབ་པ་དང་། ཆབས་ཅིག་ཏུ་རྗེ་རིན་པོ་
ཚེའི་ལུགས་འཛིན་ཕྱིས་བྱོན་མཁས་དབང་རེ་ཟུང་རྗེའི་དགོངས་པ་ཇི་བཞིན་དུ་
མ་ལོན་པར་མཐོང་ནས་དངོས་ཤུགས་གཉིས་ནས་ཟུར་ཟའི་ཚུལ་གྱིས་དོགས་
སློང་མང་པོ་བྱས་པས། གངས་ཅན་ན་མངོན་པར་མཐོ་བའི་དགའ་ལྡན་ལུགས་
འཛིན་གྱི་མཁས་དང་མཁས་མིན་ཇི་སྙེད་ནས་དེང་གི་བར་དགག་ཡིག་གཏོང་
སའི་གནས་སུ་གྱུར། དེ་ཡང་དགེ་འདུན་ཆོས་འཕེལ་འཚོ་བཞེས་དུས་སུ་ཁོང་
གིས་ཅུང་མངོན་པའི་ང་རྒྱལ་ཚུལ་གྱིས་རྗེས་སུ་འདི་ལ་རྩོད་པ་ཡོང་། ང་རང་ཤི་
མ་ཚད་བར་དུ་རྩོད་པ་མི་ཡོང་། བྱུང་ན་ཨའུ་ཙི་ཞེས་སློབ་བུ་ཟླ་བཟང་ལ་་་་་་
གསུངས་པ་བཞིན་སྐུ་མ་གཤེགས་བར་དུ་རྩོད་པ་ཕུལ་མཁན་ཞིག་མ་བྱུང་ལ།
སྐུ་གཤེགས་རྗེས་རྒྱལ་དབང་ཕྱག་ན་པདྨོའི་ཡོངས་འཛིན་རྣམ་གཉིས་ནས་ནན་
གྱིས་རྩོམ་སྐུལ་མཛད་པ་ལྟར། སྐབས་དེའི་ལྷ་ལྡན་དག་པའི་ཞིང་གི་བསྟན་པའི་
རྩ་ལག་གཅིག་པུ་དགེ་འདུན་ཆོས་འཕེལ་དང་ཕ་ཡུལ་གཅིག་ཅིང་རང་གི་དགེ་
རྒན་དགེ་བཤེས་ཤེས་རབ་རྒྱ་མཚོ་ནས་ངེས་དོན་མཚན་ཉིད་པའི་སྲོལ་ལུགས་
ལྟར་ཐལ་འཕྲེང་སྡུག་གུར་བཀོད་པའི་དགག་ལན་མི་འཇིགས་སེང་གེ་ང་རོ་་་་
བརྩམས་ནས་དགེ་འདུན་ཆོས་འཕེལ་གྱི་ཀླུ་སྒྲུབ་དགོངས་རྒྱན་ནི་སྔ་ཕྱི་གང་་་་་
221



དགེ་འདུན་ཆོས་འཕེལ།
དུའང་མི་གཏོགས་པའི་ལོག་རྩོམ་ཞིག་ཏུ་ངོས་འཛིན་མཛད། དེང་ཡང་དགེ་་་
ལྡན་ལུགས་འཛིན་གྱི་མཁས་པ་འགའ་ནས་དགེ་འདུན་ཆོས་འཕེལ་གྱི་ཀླུ་སྒྲུབ་
དགོངས་རྒྱན་ནམ་གང་དེའི་ལྟ་དགོངས་ཕྱོགས་སྔར་བྱས་ནས་དགག་ཡིག་་་་
མཛད་པ་ཁ་ཤས་ཡོད་ལ། དེ་བཞིན་རྙིང་ཕྱོགས་སོགས་ཀྱི་མཁས་པ་རེ་ཟུང་ནས་
ཀྱང་དགེ་འདུན་ཆོས་འཕེལ་གྱི་ལྟ་བ་ཕྱོགས་སྐྱོར་ཚུལ་དུ་རྩོད་ལན་མཛད་་་་་
པའང་ཡོད། ཕལ་མོ་ཆེ་རང་གི་ལུགས་ལ་ཞེན་ཏེ་རང་ལུགས་ཀྱི་རྣམ་བཞག་་་་
སྐྱར་བཤད་ཙམ་ལས་དངོས་སྟོབས་རིག་པའི་རྩལ་ཁྱད་པར་བ་བཏོན་དེ་དགེ་
ཆོས་ཀྱི་ཀླུ་སྒྲུབ་དགོངས་རྒྱན་ལྟར་གཟུར་གནས་ཀུན་གྱི་ཡིད་དབང་འགུགས་པ་
ཞིག་ཉིན་མོའི་སྐར་མ་ཙམ་དུ་ཟད། གང་ལྟར་དགེ་འདུན་ཆོས་འཕེལ་དང་ཁོང་
གི་གསུང་ཆོས་ནི་རིགས་སྨྲ་ཀུན་གྱི་ལྷག་ཏུ་དོ་སྣང་བྱེད་ས་ཞིག་ཏུ་གྱུར་རོ། །
དགེ་འདུན་ཆོས་འཕེལ་གྱི་སློབ་བུ་གྲས་ཀྱི་གསར་ཕྱོགས་སུ་སོང་བ་རྣམས་
ནས་དགོངས་གཞི་དགོས་པའི་དབང་གིས་ཀླུ་སྒྲུབ་དགོངས་རྒྱན་ནི་ཁོང་གི་་་་
གསུང་ཆོས་དངོས་མིན་པར་བསྒྲུབས་ཏེ་དགེ་འདུན་ཆོས་འཕེལ་ལ་དཀར་ཆ་
འདོན་ཁུལ་བྱེད་པའང་ཡོད་དེ། རཀ་ར་སྤྲུལ་སྐུ་ནས་དགེ་ཆོས་རྣམ་ཐར་དུ།
མཁས་དབང་ཟླ་བ་བཟང་པོས་ཀླུ་སྒྲུབ་དགོངས་རྒྱན་ཞེས་པའི་བསྟན་བཅོས་
ཤིག་བརྩམས་ནས། དེའི་རྐྱེན་གྱིས་འུར་འགྲོགས་དང་ཆོས་སྤོང་གི་བུ་ལོན་ལ་་་
སྐྱེད་འཕེལ་པོ་ཞིག་བྱུང་ཞེས་དང༌། ཀླུ་སྒྲུབ་དགོངས་རྒྱན་སྦྱོར་དངོས་རྗེས་་་་་
གསུམ་དང་བཅས་པ་ནི་ཟླ་བ་བཟང་པོ་རང་ཉིད་ཀྱིས་བརྩམས་མོད་ཀྱང་།
སྐབས་དེར་རང་རེའི་བླ་དགེ་མང་པོའི་ཐུགས་ལ། ཀླུ་སྒྲུབ་དགོངས་རྒྱན་ཆ་ཚང་
དགེ་ཆོས་རིན་པོ་ཆེས་རྩོམ་པར་དགོངས་ནས་འུར་རབ་ཏུ་འུར། འབར་རབ་ཏུ་
འབར། འཁྲུགས་རབ་ཏུ་འཁྲུགས་པའི་ཚུལ་བཞེས་ཀྱིས་རྩོད་པའི་འཁོར་ལོ་
222



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
སྐོར་བར་བཞེད་སྐབས། ཞེས་སོགས་དགེ་ཆོས་ཀྱི་རྩོམ་དངོས་མིན་ཚུལ། ཟླ་་་་
བཟང་གིས་དེ་འདྲའི་འཆལ་གཏམ་ལབ་པ་དགེ་ཆོས་ཐུགས་མ་དགྱེས་ནས་་་་་
བཀའ་བཀྱོན་གནང་ཚུལ། དགེ་ཆོས་གཤེགས་པའི་རྗེས་ནས་ད་གཟོད་རྩོམ་་་་
མངོན་འགྱུར་དུ་ཕུད་ཚུལ་སོགས་བྲིས་ཞིང་། ཧོར་ཁང་བསོད་ནམས་དཔལ་་་་
འབར་ནས་དགེ་ཆོས་གསུང་རྩོམ་ཕྱོགས་བསྒྲིགས་ཀྱི་གླེང་གཞིར། ང་རང་གི་ལྟ་
ཚུལ་བྱས་ན་མཁས་དབང་ཉིད་ཀྱི་བཞེད་ཚིག་གཙང་མ་ཞིག་ཡིན་མིན་མ་ཤེས་
ཀྱང་གཞན་འདོད་ལ་བློ་སྒོ་ཕྱེ་བའི་དོགས་འདྲི་མཛད་པ་ཞིག་ནི་ཡིན་པ་གོར་མ་
ཆག་པས་ཞེས་བྲིས་ཏེ་དགེ་ཆོས་ཀྱི་གསུང་དངོས་མིན་པར་བརྗོད། དེ་ལྟར་ཡིན་
ན་ཡང་ཀླུ་སྒྲུབ་དགོངས་རྒྱན་ལ་ཞིབ་མོར་བལྟས་ན་ཕྲ་ཞིབ་རིགས་པའི་འགྲོས་
ཀྱིས་ཟབ་མོ་རྟོགས་དཀའ་བའི་གནད་རྣམས་གོ་སླ་བར་བཏང་སྟེ་བརྗོད་པ་སྤྱི་
དང༌། སྒོས་སུ་ཚིག་གི་སྡེབ་སྒྲིག དོན་གྱི་གོ་བ། ཁྱད་པར་དུ་དབུའི་མཆོད་་་་་
བརྗོད་དང་ཐ་སྙད་ཚད་གྲུབ་འཇོག་ལ་བློ་མ་བདེ་ཞེས་སོགས་བར་སྐབས་ཀྱི་་་་
ཚིགས་སུ་བཅད་པ་ཤོ་ལོ་ཀ་ཉེར་གཉིས་ལས་དགེ་ཆོས་ཀྱི་གོ་སླ་བརྗོད་བདེ་དོན་
འདུས་སྙན་འཇེབས་ཀྱི་རྩོམ་གཤིས་ལྷང་ངེར་གསལ་བས་དགེ་ཆོས་ཀྱི་རྩོམ་ལ་
ཆ་རྒྱུས་ཅུང་ཟད་ཡོད་པ་རྣམས་ནས་སོམ་ཉིའི་རྒྱ་རུ་མི་ཚུད་ཐག་གིས་ཆོད་མོད།
འོན་ཏེ་ཞིབ་མོ་འབྱེད་དགོས་པ་ཞིག་ནི་ཀླུ་སྒྲུབ་དགོངས་རྒྱན་གྱི་དབུ་ནས་ཐ་
སྙད་ཚད་གྲུབ་འཇོག་ལ་བློ་མ་བདེ་ཞེས་པའི་བར་(སི་ཁྲོན་པར་མ་་་་་
ལྡེབ ༡༣༥ནས་ལྡེབ་༡༥༧)ནི་དགེ་ཆོས་རང་གི་ཕྱག་སོར་ལས་བྱུང་ཞིང་དེའི་
འཕྲོས་མ་རྣམས་ནི་དགེ་ཆོས་ཀྱི་གསུང་ལྟར་ཟླ་བ་བཟང་པོས་ཟིན་བྲིས་སུ་ཕབ་
པར་གྲགས་ལ་དེ་ལྟར་ཀྱང་ཡིན་ངེས་སྙམ་སྟེ། སྔ་མ་ནི་འབྲེལ་མཚམས་དམ་ལ་
རྒྱུད་རིམ་ལྡན་པས་གཞུང་ལུགས་ཀྱི་རང་བཞིན་མངོན་པར་གསལ་མོད།
，
223



དགེ་འདུན་ཆོས་འཕེལ།
འཕྲོས་མ་ནི་དུམ་བུ་དུམ་བུ་ལྟར་ཟིན་བྲིས་བཏབ་པའི་བཟོ་དང་། ནང་དོན་གྱི་
ཆ་ནས་བསྐྱར་བཟླས་ཀྱི་བསླད་ཡོད་པས་སྔ་མ་ལྟར་དག་ཅིང་གཙང་ལ་གཤར་
སེར་བརྗོད་པའི་ཁྱད་ཆོས་དབེན་ནོ། །ཚུལ་འདི་མི་རྒན་ཤེར་རྒྱམ་གྱིས་དགེ་ཆོས་
རྣམ་ཐར་དུ། རང་རེའི་རྣམས་ཀྱིས་ཡིན་མིན་ཐག་བཅད་པ་ཐམས་ཅད་ཅེས་པ་
ནས། ཐ་སྙད་ཚད་གྲུབ་འཇོག་ལ་བློ་མ་བདེ་ཞེས་པའི་ཚིགས་བཅད་བར་བྲིས་
འདུག་པ་ཞེས་པ་དེ་གནང་ནས་འདི་ལ་ལྟོས་གཉིད་འགོག་པ་ཡིན་གསུངས་་་་
ནས་གནང་བྱུང་བ་ཤིན་ཏུ་ཕན་པོ་བྱུང་། དེ་ཉིད་དཔེ་བཤུས་ནས་སྨིན་གླིང་
མཁན་ཆེན་རིན་པོ་ཆེར་བསྐུར་བས་ཐུགས་ཤིན་ཏུ་དགྱེས་ནས་ཕྱག་བྲིས་ནང་
ཐུགས་རྗེ་ཆེ་སོགས་དང་། དེ་ནས་ཟླ་བཟང་ལ་དབུ་མ་བཤད་ཁྲིད་མཛད་སྐབས།
སྔར་ཁོ་བོ་ལ་གནང་བའི་དེབ་ཆུང་དེའི་འཕྲོས་ནས་ཟིན་བྲིས་འབྲི་བཅུག་སོང་
སོགས་བྲིས་འདུག་པ་དེས་ཀྱང་དགེ་འདུན་ཆོས་འཕེལ་གྱི་གསུང་དངོས་ཡིན་པ་
ར་སྤྲོད་བྱེད་ཐུབ་བོ། ། །
ཟབ་མོ་དབུ་མ་ཐལ་འགྱུར་བའི་ལུགས་ཀྱི་དཀའ་གནད་སྟོན་པ་ལ་སྔོན་
བྱོན་མཁས་དབང་ཕལ་མོ་ཆེས་དབུ་ཚད་སྟག་སེང་འཇིང་བསྣོལ་ཞེས་བརྗོད་པ་
ལྟར་ཐལ་སྦྱོར་ལ་བརྟེན་ནས་ལྟ་བའི་འཛིན་མཚམས་སོགས་ཕྲ་ཞིབ་ཀྱི་གནད་
རྣམས་རྒྱུ་མ་ཕུ་དེད་ཀྱི་ཚུལ་དུ་སྤྲོས་པ་ལགས་པས། རྩོད་གྲྭར་འགྲིམས་པའི་་་་
སྐལ་བ་མི་ལྡན་པ་རྣམས་ཚུལ་འདིའི་རོ་བཅུད་ཇི་བཞིན་མྱོང་བའི་སྐལ་བའང་
དབེན་མོད། དགེ་འདུན་ཆོས་འཕེལ་ནས་སྔ་སྲོལ་དེ་ཉིད་ལས་འགོངས་ཏེ་ཀླུ་
སྒྲུབ་དགོངས་རྒྱན་དུ་ཐལ་ཕྲེང་སྣ་གཅིག་ཀྱང་མེད་པའི་སྒོ་ནས་ཟབ་མོ་དབུ་་་་
མའི་སྙིང་པོའམ་དཀའ་གནད་གོ་བ་ཆུ་ཐུབ་ཀྱི་རིགས་པ་ལ་བརྟེན་ཏེ། འཛམ་
གླིང་མཚན་ཉིད་རིག་པའི་སྤྱི་འགྲོས་ལྟར་ལྷུག་པར་བརྗོད་པས། གངས་ཅན་་་་
224



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
བོད་ཀྱི་མཚན་ཉིད་རིག་པའི་གཞུང་ལུགས་ཀྱི་ལྡུམ་རྭར་སྔོན་མེད་རྩོམ་ལུས་་་་
ལེགས་པོ་འདི་ཀོ་གསར་ཏུ་དྲངས་པ་ཡིན།
ལར་དགེ་འདུན་ཆོས་འཕེལ་གྱི་ལྗགས་རྩོམ་གནང་ངོ་ཅོག་དོན་གྱི་གོ་བ་
སྒྲོན་ལུགས་ལ་གཙིགས་སུ་མཛད་པས་ན། མཁས་པ་གཞན་དང་གཞན་ལྟར་་་་
ཚིག་གི་སྒྲོས་ཉམས་ལ་ཞེན་པ་ཐལ་དྲགས་ཏེ་ཕྱི་ཡི་རྣམ་པས་ནང་གི་ནོར་བུ་་་་
སྒྲིབ་པ་ལྟ་བུའི་ངང་ཚུལ་མེད་པར་སྒྲོས་གཙང་། བརྡ་དག བརྗོད་བདེ། གོ་་་་
སླའི་ངང་ནས་གང་ཞིག་བརྗོད་པར་བྱ་བའི་དོན་རྣམས་སྟོན་པར་མཛད། རྩོམ་
གྱི་གཤིས་ལུགས་ནི་རྩོམ་པ་པོ་མི་རང་གི་གཤིས་ཀ་དང་འབྲེལ་བ་དམ་པོ་ཡོད་
ཅེས་རྩོམ་རིག་ཞིབ་འཇུག་པའི་བརྗོད་ལུགས་འདི་ཀོའང་དགེ་ཆོས་ཀྱི་ལྗགས་
རྩོམ་དང་ཁོང་གི་ལྷན་སྐྱེས་ཀྱི་གཤིས་ཀ་གཉིས་བསྡུར་ཏེ་དཔྱད་ན་ཧ་ཅང་་་་་
བདེན་པར་སྣང་སྟེ། ཟོལ་སྦྱོར་གྱི་དྲི་མས་མ་གོས་པའི་དྲང་བདེན་གྱི་གཤིས་་་་་
ལུགས་དང་ཁོང་གི་རྫ་ཆུ་བསིལ་མ་ལྟ་བུ་དྭངས་གཙང་གི་རྩོམ་བ་ཤིས་ཟུང་ནི་ཆུ་
ལས་ཆུ་བཞག་ཏུ་གྲུབ་འདུག ཁོང་གིས་ནམ་རྒྱུན་སློབ་བུ་དག་ལའང་། བརྩམས་
པ་རྣམས་མངོན་བརྗོད་ཀྱིས་མང་པོ་བཅིངས་མི་ཉན། དོན་འདུས་ལ་ཁ་གསལ་
གོ་བདེ་བ་ཞིག་དགོས་ཞེས་དང་། རྩོམ་རབ་ལན་ཅིག་གིས་གོ་ཞེས་གདམས་ལ་
རང་ཡང་རྩ་དོན་འདི་ལས་འདའ་མ་མྱོང་ངོ༌། །ཀླུ་སྒྲུབ་དགོངས་རྒྱན་ལྟ་བུ་ཟབ་
མོ་དབུ་མའི་དཀའ་གནད་ཁྲོལ་བ་འདིའང་དོན་འདུས་ལ་ཁ་གསལ་གོ་བདེ་
བའི་ཁྱད་ཆོས་ཀྱིས་མངོན་པར་བརྒྱན་ཡོད་པ་ནི་ཟབ་མོ་དབུ་མའི་སྐོར་གྱི་་་་་
གཞུང་ལུགས་སྣ་མང་དུ་ཉིན་མོའི་སྐར་མ་ཙམ་དུ་ཟད། བརྗོད་དོན་གོ་བ་ལོན་
རྒྱུ་ཅི་ཙམ་དཀའ་བ་ལ་ཚིག་གི་སྤྲོས་པའང་དེ་ཙམ་རྙོག་ཅིང་མང་བར་འགྲོ་རྒྱུ་
སྤྱིའི་ལུགས་ལྟར་གྲུབ་པས་ན། གོ་དཀའ་མོ་ཞིག་དཀའ་མོར་བཤད་ན་ཀུན་གྱིས་
225



དགེ་འདུན་ཆོས་འཕེལ།
བརྩིས་ལ་བསྔགས་བརྗོད་བྱེད། གོ་དཀའ་མོ་ཞིག་སླ་བར་བཏང་ནས་བཤད་ན་
ཡོན་ཏན་དུ་མི་རྩིས་པར་ཅི་མི་སྙམ་པར་བྱེད། མཁས་པའི་ཆེད་དུ་མཁས་པར་
བྱེད་པ་རྣམས་ནས་ཚུལ་འདི་ལ་བརྩོན་པར་བྱས་ནས་རྗོད་བྱེད་ཚིག་གི་ལོ་མས་
བརྗོད་བྱ་དོན་གྱི་སྙིང་བོ་སྒྲིབ་པའི་གླེགས་བམ་ཆེས་ཆེར་སྤེལ་ནས་མཁས་་་་་
ཉམས་འདོན། ཁོང་ཚོས་དབུ་མ་ལྟ་བུ་མཚན་ཉིད་རིག་པའི་གཞུང་ལུགས་ནི་
མཁས་པ་ཉུང་ཤས་ཀྱི་སྤྱོད་ཡུལ་ལས་ཕལ་དང་ཕལ་གྱིས་དེ་དོན་ཇི་བཞིན་་་་་
རྟོགས་མ་ཐུབ་པའི་ཕྱིར་ན། དེ་ཐལ། དེ་ཕྱིར་ཞེས་པ་བསྡུས་གྲྭའི་རིགས་ལམ་་་
མམ་ཐལ་འཕྲེང་ལ་མ་བྱང་བ་རྣམས་དབུ་མ་ལ་འཇུག་པའི་སྒོ་ཟུམ་པར་བྱེད་ལ།
དེ་བཞིན་དགེ་ཆོས་ཀྱི་ཀླུ་དགོངས་ལྟ་བུ་ཀུན་གྱིས་སྤྱོད་བྱར་གྱུར་ཐུབ་པ་ནི་དགེ་
མཚན་དུ་མི་བགྲང་བར་གྲོང་མཐའ་རྒན་པོ་འཆལ་གཏམ་དུ་སྣང་སྟེ་བརྙས་་་་
པར་བྱེད། ཚུལ་འདི་ལྟ་བུ་ལ་དགེ་ཆོས་རང་ཡང་ཡིད་མུག་ནས་འདི་ལྟར་་་་་
བརྗོད་ཡོད་དེ། ཀྱེ་མ་ཆོས་ཉིད་ཀྱིས་བླུན་པོ་རྣམས་ལ་དོན་དཀའ་བ་ཞིག་་་་་
གསལ་དུ་བཏང་ནས་བཤད་ན་ཡིད་མི་དགའ་བ་ཚུར་ལ་བརྙས་པར་བྱེད། སླ་
མོ་ཞིག་དཀའ་རུ་བཏང་ནས་བཤད་ན་འཇིགས་ཤིང་མཁས་ཉམས་སུ་བྱེད་པ་
འདི་རྒུད་པའི་སྒོ་རུ་སྣང་ཡང་བྱེད་ཐབས་ཟད་ཅེས་སོ། ། །
ཐལ་སྦྱོར་གྱིས་མ་བརྒྱན་པར་ཀླུ་སྒྲུབ་དགོངས་རྒྱན་ལྟ་བུ་ཟབ་མོ་གོ་དཀའ་
བའི་གནད་རྣམས་ཕྲ་ཞིང་ཞིབ་པའི་རིགས་པས་བརྟག་ཏེ་གོ་སླར་བསྟན་ཏེ་་་་
བརྗོད་པ་ནི་དབང་པོ་རབ་འབྲིང་ཐ་གསུམ་གང་ཡིན་ཡང་རུང་རང་གི་ཚོད་དུ་
གོ་བ་ལེན་རྒྱུའམ་རིག་པའི་སྐྱེད་ཀ་འཕེལ་ཐུབ་པས་ན། བོད་ཀྱི་སྲོལ་རྒྱུན་རིག་
གནས་ཀྱི་ཡང་སྙིང་གཞུང་ཆེན་པོད་ལྔ་ལྟ་བུ་དགོན་པའི་བཤད་གྲྭའི་བསླབ་་་་
གཞིའི་ར་བ་ལས་ཕྱི་སྤྱི་ཚོགས་སུ་མངོན་པའམ་དུས་རབས་ཉེར་གཅིག་པའི་་་་
226



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
བོད་རིགས་ཡོངས་སམ་འགྲོ་བ་མིའི་རིགས་ཡོངས་ཀྱི་བསམ་པའི་ལོངས་སྤྱོད་བྱ་
ནོམ་དུ་བྱེད་པའི་ངང་ཚུལ་དངོས་ཡིན་པས་རིག་གནས་འཛུགས་སྐྲུན་པ་རྣམས་
ནས་མིག་དཔེར་བགྲང་འོས་པར་སེམས་སོ། །
གཉིས་པ། ཀླུ་སྒྲུབ་དགོངས་རྒྱན་གྱི་
བརྗོད་བྱའི་སྙིང་པོ་དབྱེ་ཞིབ།
གཅིག སྤྱི་བརྗོད།
དེ་ཡང་ཟབ་མོ་དབུ་མའི་སྲོལ་འབྱེད་འཕགས་པ་ཀླུ་སྒྲུབ་ཀྱི་དབུ་མ་རྩ་་་་
ཤེར་སོགས་བསྟན་པ་སྔ་དར་གྱི་སྐབས་སུ་ལོ་ཙཱ་བ་སྐ་ཅོག་ཞང་གསུམ་གྱིས་ཐོག་
མར་བོད་དུ་དྲངས་ནས་འཆད་ཉན་སྤེལ་གསུམ་གྱི་དབུ་བརྩམས་ཏེ་དེང་གི་་་་
བར་ལོ་པཎ་གསེར་རིའི་ཕྲེང་བ་བྱོན་པ་རྣམས་ནས་ཕྱོགས་འདི་ལ་བྱས་རྗེས་་་
རང་སོ་སོའི་ནུས་པ་ལྟར་ཆེ་ཆུང་སྣ་ཚོགས་བཞག་ཡོད་པ་ནི་ཟབ་མོ་དབུ་མའི་
ལུགས་བཟང་གངས་ཅན་ལྗོངས་སུ་བྱུང་འཕེལ་གྱི་ལོ་རྒྱུས་ལ་ཕྱི་མིག་ཅིག་་་་་་
འཕངས་པ་ལས་གསལ་ལེར་ཤེས་ཐུབ། དེ་དག་ལས་ལོ་ཙཱ་བ་ཆེན་པོ་པཱ་ཚབ་ཉི་
མ་གྲགས་པ་ནས་དཔལ་ལྡན་ཟླ་བ་གྲགས་པའི་དབུ་མ་ལ་འཇུག་པ་སོགས་ཐལ་
འགྱུར་བའི་གཞུང་ལུགས་བསྒྱུར་ཅིང་ཞུས་ཏེ་གཏན་ལ་ཕབ་རྗེས་འཁོར་སློབ་ཀྱི་
རྒྱ་མཚོ་བསྐྱངས་ཤིང་། ཚིག་ལ་མཁས་པ་དར་ཡོན་ཏན་གྲགས། དོན་ལ་མཁས་
པ་གཙང་པ་ས་སྦོས། གཉིས་ཀ་ལ་མཁས་པ་རྨ་བྱ་བྱང་ཡེ། གཉིས་ཀ་ལ་མི་་་་
མཁས་པ་ཞང་ཐང་ཟག་པ་ཞེས་བུ་ཆེན་བཞི་བྱོན་ཏེ་སྙན་པའི་གྲགས་པ་ཕྱོགས་
བཅུར་འབར་བ་བྱུང་། དེ་ནས་སློབ་བརྒྱུད་དེ་དག་ལས་མཆེད་པའི་ཐལ་འགྱུར་
227



དགེ་འདུན་ཆོས་འཕེལ།
བའི་འཆད་ཉན་གྱི་ལུས་འདྲ་མིན་སྣ་ཚོགས་རྒྱ་མཚོ་ཆེན་པོའི་ཀློང་བརྡོལ་བ་་་
ལྟར་བྱུང་སྟེ། རྨ་བྱ་བྱང་བརྩོན་ནས་མཆེད་པའི་བུ་སྟོན་རིན་ཆེན་གྲུབ་དང་རེད་
མདའ་བ་གཞོན་ནུ་བློ་གྲོས། ཡར་འབྲོག་པ་རིན་ཆེན་ཏོག རྗེ་ཙོང་ཁ་བ་བློ་་་་་
བཟང་གྲགས་པ་སོགས་བྱོན་ཞིང་། ཞང་ཐང་ཟག་པ་ལས་རོང་སྟོན་ཤེས་བྱ་་་་
ཀུན་ཁྱབ་དང་སྟག་ལོ་ཤེས་རབ་རིན་ཆེན། གསེར་མདོག་པཎ་ཆེན་ཤཱཀྱ་མཆོག་
ལྡན། གོ་རམས་བསོད་ནམས་སེང་གེ་སོགས་ཟབ་མོ་དབུ་མ་ལས་ཐལ་འགྱུར་
ལུགས་བཟང་འཆད་ཉན་སྤེལ་གསུམ་ལ་བྱས་རྗེས་བླ་ལྷག་བཞག་པའི་མཁས་པ་
ཚབ་མཚོན་རང་བཞིན་ཅན་དེ་རྣམས་བྱོན་པས། གངས་ཅན་གྱི་ས་དགེ་བཀའ་
རྙིང་སོགས་གྲུབ་མཐའ་རིས་མེད་ཀྱིས་ལྟ་སྤྱོད་གཉིས་ལས་ལྟ་བ་ནི་རྨད་དུ་བྱུང་
བ་དཔལ་འཕགས་པ་ཀླུ་ཡི་དབང་པོའི་ལྟ་བ་ལ་ཁོངས་སུ་བཅོལ་བ་འདི་ཀོ་བྱུང་།
དེ་ཡང་ཟབ་མོ་དབུ་མ་འཆད་སྤེལ་གྱི་ཁྲོད་མཁས་པ་སོ་སོ་ནས་གདུལ་བྱའི་བློ་
ཡི་ཁྱད་པར་ལ་བསྟུན་དོན་གྱི་གནད་ཁྲོལ་བ་ལ་རྩལ་འདོན་ལུགས་མི་འདྲ་བའི་
དབང་གིས་ཐ་སྙད་ཀྱི་ཞལ་བཞེས་ཅུང་ཟད་མི་འདྲ་བ་བྱུང་མོད། མཐར་ཐུག་
གི་དགོངས་པ་དབུ་མ་ཆེན་པོ་སྤྲོས་བྲལ་མཉམ་པ་ཉིད་དུ་དབྱེ་བསྲི་མེད་པར་
གཅིག་ཏུ་གཞོལ་ཞིང་འབབ་པའོ། །
དེ་ཡང་ཐ་སྙད་ཀྱི་ཞལ་བཞེས་མི་འདྲ་བའི་དབང་གིས་སྔོན་བྱོན་མཁས་
པའི་ཁྲོད་དུ་རོང་སྟོན་སྟག་ལོ་གོ་ཤཱཀ་སོགས་སྔ་རབས་ལུགས་འཛིན་གྱིས་རྗེ་བློ་
བཟང་གྲགས་པའི་ཕྱོགས་འདིའི་ལྟ་གྲུབ་ལ་སྐྱོན་བརྗོད་མང་དུ་མཛད་ཅིང་།
རྗེའི་སློབ་བརྒྱུད་ལས་མཁས་གྲུབ་རྗེ་དང་སེ་ར་རྗེ་བཙུན། པཎ་ཆེན་བདེ་ལེགས་
ཉི་མ། འཇམ་དབྱངས་དགའ་བློ། པཎ་ཆེན་བློ་བཟང་ཆོས་རྒྱན། འཇམ་་་་་
དབྱངས་བཞད་པའི་རྡོ་རྗེ་སོགས་ནས་བརྒལ་ལན་རྒྱ་ཆེན་མཛད་དེ་རྗེའི་ལྟ་་་་
228



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
གྲུབ་སྲུང་འཛིན་བྱས། སྔ་ཕྱི་ཕྱོགས་གཉིས་ནས་ཀྱང་རང་རང་ལ་རྒྱབ་རྟེན་གྱི་
ལུང་དང་དགོངས་པའི་བབ། རིགས་པའི་འགྲོས་ཁྱད་པར་བ་རེ་ཡོད་པས་ན།
རང་ལུགས་ཀྱི་དར་ཆ་བསྒྲེངས་ཏེ། བརྒལ་ལན་དག་ཏུ་ཚིག་གི་ཤགས་འདྲ་མིན་
གིས་བསྡོས་ཏེ་གཞན་ལུགས་ཚར་གཅོད་པའི་བཟོ་སྟབས་བསྟན་ཅིང་དོན་དུ་
རང་སྡེའི་ལ་རྒྱ་སྲུང་བ་ཙམ་ལས་ཅིག་ཤོས་ཚར་གཅོད་དེ་གང་དེའི་ལྟ་བ་རྨེག་
མེད་དུ་གཏོང་བ་ནི་གཅིག་ཀྱང་མེད། དེ་ལྟར་ཡང་ཡིན་ངེས་སྙམ་སྟེ། ཟབ་མོ་
དབུ་མ་ལྟ་བུ་འགྲོ་བ་མིའི་རིགས་ཀྱི་ཤེས་རིག་གླིང་དུ་ཚད་ཆེས་མཐོ་ཤོས་སུ་་་
བསླེབས་པའི་མཚན་ཉིད་རིག་པ་ལྟ་ཅི། བརྡ་སྤྲོད་རིག་པ་ལྟ་བུ་རྨང་གཞིར་གྱུར་
བའི་ཤེས་བྱ་ཐད་ཀྱི་ངོས་འཛིན་མི་འདྲ་བའི་ཆ་ནས་བྱུང་བའི་མཁས་པའི་བར་
གྱི་རྩོད་པ་ཙམ་ཡང་རང་རང་གི་ལུགས་འཛིན་པ་ཙམ་ལས། གཅིག་གིས་གཅིག་
ཚར་གཅོད་ཐུབ་པའི་ལོ་རྒྱུས་ཤིག་ད་བར་བོད་ན་འཆད་དུ་མེད་པའི་ཕྱིར་རོ། །
ཚུལ་འདི་ལ་དགེ་ཆོས་ཀྱིས། རང་སོ་སོའི་རྗེས་འབྲང་དག་གིས་རྒྱུ་མཚན་མེད་
པར་དད་པས་ཡིད་ཆེས་ན་ནི་དེར་ཟད་ཀྱི་ཕན་ཚུན་བསྡུར་ཏེ་འདི་གཉིས་རྩོད་
ཚེ། གཅིག་གིས་གཅིག་ནམ་ཡང་སུན་ཕྱུང་མི་ནུས་པས་ཕན་ཚུན་ཁྲོ་ཞིང་ཚིག་
རྩུབ་སྨྲ་བ་ཙམ་གྱི་མཐའ་ཅན་དུ་འགྱུར་རོ་ཞེས་གསུངས་པ་ལྟར་རོ། །
སྤྱིར་སྟོང་ཉིད་སྨྲ་བའི་ཁྱུ་མཆོག་ཙོང་ཁ་བ་ཞེས་གངས་ལྗོངས་གྲུབ་མཐའ་
རིས་མེད་ཀྱི་ཤེས་ནས་སྨྲ་བ་ཀུན་གྱིས་མགྲིན་གཅིག་ཏུ་བརྗོད་ལ། དོན་དུའང་
དེ་ལྟར་ཡིན་ངེས་ཏེ། རྗེ་བདག་ཉིད་ཆེན་པོ་འདི་པའི་ལྟ་གྲུབ་ནི་ཆོས་རྗེ་དོན་
གྲུབ་རིན་ཆེན། རྗེ་བཙུན་རེད་མདའ་བ། བླ་མ་དབུ་མ་པ། ལྷོ་བྲག་ནམ་མཁའ་
རྒྱལ་མཚན། སྐྱབས་ཆེན་ལོ་ཆེན་དཔལ་བཟང་སོགས་སྐབས་དེའི་ཡུལ་གངས་
ཅན་གྱི་གྲུབ་མཐའ་རིས་མེད་ཀྱི་གཞུང་ལུགས་རབ་འབྱམས་སྨྲ་བ་སྔ་གཞུག་་་་
229



དགེ་འདུན་ཆོས་འཕེལ།
བཞི་བཅུ་ཉེ་བ་གུས་པ་རྩེ་གཅིག་ཏུ་བསྟེན་ཏེ་བྱུང་བ་ལགས་པས། དེ་སྔོན་གྲུབ་
མཐའ་རིས་མེད་ཀྱི་ལེགས་པའི་སྙིང་བཅུད་འདུས་ཡོད་པ་སྨྲོས་མེད་ཡིན་སྟབས་
གངས་ཅན་ན་མངོན་པ་མཐོ་བ་ཡིན་མོད། འོན་ཏེ་གདུལ་བྱ་བློ་ཡི་མོས་པ་སྣ་
ཚོགས་ལ་གང་ལ་གང་འཚམས་དེ་ལ་དེ་བསྟུན་གྱི་ཚུལ་དུ་སོང་བས་གྲུབ་མཐའ་
གཞན་དག་ཀྱང་རང་སོ་སོའི་ཐུན་མིན་གྱི་ཁྱད་ཆོས་རེ་ཡོད་པས་མཐའ་གཅིག་
ཏུ་འདི་ནི་མཆོག་དེ་ནི་དམན་ནོ་ཞེས་པའི་ཤན་འབྱེད་དུ་མེད་ལ་གཅིག་ཚབ་
གཅིག་གིས་ཀྱང་བྱེད་ག་ལ་ཐུབ་སྙམ་མོ། །གལ་སྲིད་ཕན་ཚུན་རིགས་པའི་བགྲོ་
གླེང་བྱེད་དུས་གྲུབ་མཐའི་ལ་རྒྱའི་ཤན་ངན་མི་ཞུགས་ལ། མཐའ་གཅིག་ཏུ་རང་
ལྟ་མཆོག་འཛིན་གྱིས་གཞན་ཕྱོགས་ལ་ལྟ་ངན་ལྟ་ལོག་ཆོས་ལོག་སོགས་ཀྱི་ཚིག་
གིས་དམོད་པར་མི་བྱེད་པར་ངོ་མཚར་བའི་ལུང་རིགས་ཀྱི་འཕྲུལ་འཁོར་སྐོར་
བ་ཞིག་ཡིན་ན། ཆོས་ལུགས་པ་ཞིག་གི་ངོར་དེ་ནི་རང་བཞིན་གྱི་ཁ་བཏོན་དགེ་
སྦྱོར་གང་གིས་ཀྱང་འགྲན་མི་ནུས་པའི་རླབས་ཆེན་གྱི་ཚོགས་བསགས་ཡིན་ལ།
རིག་གནས་འཛུགས་སྐྲུན་གྱི་ལས་ལ་གཞོལ་བའི་འཇིག་རྟེན་པའི་ངོར་དེ་ནི་མེ་
ཏོག་མཉམ་བཞད། མཁས་བརྒྱ་འགྲན་གླེང་གི་རྣམ་པ་སྟེ་རིག་གནས་གོང་་་་་་
འཕེལ་དུ་འགྲོ་བཞིན་པའི་དན་རྟགས་རྣལ་མ་ཡིན་ནོ། །
དེ་བཞིན་སྐབས་སུ་བབ་པ་གླེང་བར་བྱ་བའི་གཞི་དགེ་ཆོས་ཀྱི་ཀླུ་སྒྲུབ་་་་
དགོངས་རྒྱན་དུ་ཟབ་མོ་དབུ་མའི་དཀའ་གནད་སྐོར་ཞིག་སྟེ། ཐ་སྙད་ཚད་གྲུབ་
འདོད་མིན། དབུ་མ་བ་ལ་ཁས་ལེན་ཡོད་མེད། བདེན་གཉིས་གང་གཞི་གཙོ་བོ་
འཛིན་པ་སོགས་ཀྱི་ཐད་ལ་གྲགས་པའི་རྗེས་སུ་མ་འབྲང་པར་རང་གི་དཔྱད་་་
སྟོབས་རིགས་པས་ཕྲ་ཞིང་ཞིབ་པར་འཇུག་པ་བྱས་ཏེ་བོད་སྔ་རབས་དང་ཕྱི་་་
རབས་གང་གི་ལུགས་ལའང་སྔ་རྒོལ་དུ་དམིགས་སུ་མ་བཟུང་པར་དོགས་པ་་་་
230



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
བསླང་བའི་ཚུལ་གྱིས་རང་ལུགས་ཤུགས་ནས་བཞག་སྟེ་བརྗོད་ཅིང་། ཐ་སྙད་
ཚད་མས་གྲུབ་མིན་དང་དབུ་མ་བ་ལ་ཁས་ལེན་ཡོད་མེད་སྐོར་ལ་དངོས་སྟོབས་
རིགས་པའི་རྗེས་སུ་འབྲངས་ཏེ་སྔ་རབས་ལུགས་འཛིན་གོ་རམས་པའི་ལྟ་བ་་་་
འཐད་ཕྱོགས་སུ་དམིགས་ཤིང་རྗེ་བློ་བཟང་གྲགས་པའི་ལུགས་འཛིན་གྱི་མཁས་
པ་དག་གི་དགོངས་པ་ལ་ཅུང་ཟུར་ཟ་ཚུལ་དུ་སོང་བས་རྗེ་ཤེས་རབ་རྒྱ་མཚོ་་་་
ནས་ཀླུ་སྒྲུབ་དགོངས་རྒྱན་ལ་ཆེ་ལོང་དུ་བརྟགས་པ་མི་འཇིགས་སེང་གེའི་ང་རོ་
ཞེས་པ་དགག་ཡིག་བརྩམས་ཏེ་སུན་འབྱིན་མཛད། ལར་མི་འཇིགས་སེང་གེའི་
ང་རོ་ལྟ་བུ་བརྒལ་བརྟག་གི་གཞུང་འདི་རྒྱབ་རྫོང་གི་ལུང་དང་། གོ་བ་ཆུ་ཐུབ་
ཀྱི་རིགས་པ་སོགས་ཕྱོགས་གང་ནས་གཞིགས་ཀྱང་རྗེ་རིན་པོ་ཆེའི་ལྟ་གྲུབ་་་་་
གསལ་ཁ་བཏོན་པའི་གཞུང་བཟང་རིན་ཆེན་དང་པོའི་གཤིས་སུ་སོང་བས་དགེ་
ལྡན་ལུགས་བཟང་འཛིན་པའི་སྐྱེས་བུ་ལྟ་ཅི། གངས་ལྗོངས་རྒྱལ་བསྟན་རིས་་་
མེད་ཀྱི་གཟུར་གནས་མཁས་དབང་རྣམས་ཀྱིས་ཀྱང་ཨེ་མ་ཧོ་ཞེས་བསྟོད་སྤྲིན་
ཕུལ་བའི་གནས་སུ་སོང་མོད། འོན་ཏེ་གཞུང་དེ་ཉིད་དུ་སྔ་རྒོལ་ལ་ལྟ་ལོག་པ།
ཆད་ལྟ་བ། སྨྱོན་པ། འཆལ་བོ་སོགས་ཚིག་གི་དུག་མདའ་མང་པོ་འཕངས་ཤིང་།
ཉག་རོང་རོང་དགུའི་ཕུལ་དུ་བརྗིད་མོད་ཀྱི། །ལ་ལས་ལས་འབྲས་མེད་པར་སྨྲ་
འདི་ནོངས། །ཟླ་གྲགས་བ་འཇོ་ཀུན་བཟང་ལྷུན་པོ་ཡང་། །དགེ་མིང་བདུད་་་་
འདུན་ཆོས་མིན་འཕེལ་བས་སྨད། །ཅེས་པ་ལྟ་བུ་རྩོམ་གྱི་ཉམས་ཧ་ཅང་ཆེ་བའི་
ཤོ་ལོ་ཀ་མང་པོ་བར་སྐབས་སུ་བཅུག་སྟེ་ངན་དམོད་མང་པོ་བྱས་པ་ནི་སྤྱིར་་་
ཅོལ་ཆུང་བྱིས་པ་དེའི་རྗེས་སུ་འབྲང་པར་དོགས་ནས་དགོངས་གཞི་དགོས་པ་
ཅན་གྱི་གཏམ་དུ་སོང་བ་ཡིན་ཀྱང་སྲིད་རུང་། ཉི་མ་ཤར་རིའི་ཕྲག་ནས་་་་་
འཕགས་ཚེ་ལག་པས་ཁེབས་པའི་དཔེ་བཞིན་གཟུར་གནས་རྟོག་གེ་རིགས་པའི་
231



དགེ་འདུན་ཆོས་འཕེལ།
བརྒལ་བརྟག་གི་གླིང་དུ་ཚུལ་དེ་ཧ་ཅང་ངན་ཐལ་དུ་སོང་བས་ཕྱིས་བྱོན་པའི་
མདུན་དུ་ངང་ངམ་ཤུགས་ཀྱིས་ངན་དཔེ་ཞིག་ཀྱང་བཟོས་སོང་སྙམ་སྟེ། ཆོས་ལ་
མི་རྟོན་གང་ཟག་ལ་རྟོན་པའི་ཚུལ་གྱིས་དགེ་ཆོས་ཀྱི་ཐུན་མོང་སྣང་ངོའི་བྱ་སྤྱོད་
ལ་དམོད་པའི་ཆ་ནས་ཁོང་གི་བརྩམས་ཆོས་ནང་གི་གཟི་འོད་རབ་ཏུ་འཕྲོས་་་
པའི་རྟོག་གེ་རིགས་པའི་འོད་རླབས་དང་རིག་གནས་ལ་དཔྱད་པ་ལྷུར་ལེན་་་་་
པའི་ཐབས་ལམ་མ་རྨད་དེ་ཉིད་མོག་པོར་བྱས་པ་ནི་ཕྱོགས་གང་ནས་དམིགས་
ཀྱང་མི་འོས་པ་ཞིག་ཡིན་ལ། ཁ་ཕྱི་ལྟོས་སུ་དཔྱད་ན་ཚུལ་དེས་མི་འཇིགས་སེང་
གེའི་ང་རོ་ཞེས་པ་རང་གཞུང་ཡང་གཡའ་ཡིས་སྒྲིབ་པའི་གསེར་རྡོག་ཏུ་སོང་སྟེ་
གངས་ལྗོངས་རིས་མེད་ཤེས་ནས་སྨྲ་བའི་སྣང་ངོར་དེ་ཡི་གཟི་བྱིན་ཇི་བཞིན་་་་
འཕྲོ་མི་ཐུབ་པས་ཡིད་འཕངས་དགོས་པའི་གནས་སོ། །དེ་བཞིན་ཀླུ་སྒྲུབ་་་་་
དགོངས་རྒྱན་ལ་དགག་པ་གཏོང་བའི་དེང་གི་གསར་བྱུང་བརྩམས་ཆོས་དག་
ཀྱང་སྤྱིར་རྩོད་སྒྲུབ་རིགས་པའི་བརྒལ་བརྟག་ཏུ་སོང་བས་ཚད་མཐོ་དམན་གང་
ཡིན་ཡང་རུང་དེ་བསྟུན་གྱི་རིན་ཐང་ཞིག་ཡོད་ངེས་མོད་ཀྱང་། ཕལ་མོ་ཆེ་རྩོམ་
གྱི་འཇུག་པ་ཐོག་མ་ཉིད་ནས་ཕ་རོལ་པོ་ལ་ལྟ་ངན་རྒོལ་ངན་ཞེས་པ་ངན་རྟོག་
གིས་དྲངས་པའི་ཚིག་འཆལ་དང་གཞན་ལ་སྤ་བཀོང་བའི་རྫོགས་ཉམས་ཀྱིས་
བརྗོད་པར་བྱས་པས་སྔ་རྒོལ་ལྟ་ཅི། གཟུར་གནས་ཀུན་གྱི་ཡི་གར་མི་འོང་བར་
བྱས་འདུག་པས་དོན་གྱི་རིན་ཐང་དེ་ཉིད་ཀྱང་སྒྲིབ་སོང་བ་ནི་བློ་ཕམ་དགོས་
པའི་གནས་ཤིག་ལུས་ཡིན་སྙམ། འདི་ལ་དམིགས་ན་གོ་རམས་པས་ལྟ་བའི་ཤན་
འབྱེད་ཐེག་མཆོག་གནད་ཀྱི་ཟླ་ཟེར་ནང་དུ། རྗེ་ཙོང་ཁ་བའི་ལྟ་དགོངས་ལ་མི་
འཐད་ཚུལ་བརྗོད་སྐབས་ཐོག་མ་ཉིད་དུ་ལེགས་པར་དཔྱོད་པའི་བློ་གྲོས་ཀྱི་་་་
གསུང་རབ་ཀྱི་དགོངས་པ་རང་སྟོབས་ཀྱིས་འགྲེལ་ཞིང་སྙིང་རྗེ་དང་སེམས་་་་་
232



-----
-
--
-----
---
-
---
------
དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
བསྐྱེད་ལ་སོགས་པའི་ཡོན་ཏན་གྱི་རྒྱན་གྱིས་མཛེས་པ་ཤར་ཙོང་ཁ་བ་བློ་བཟང་
གྲགས་པའི་དཔལ་གྱི་ཞལ་སྔ་ནས་ཞེས་ཆེ་བརྗོད་ཀྱི་མཚན་ནས་དྲངས་ཏེ་ལུང་
རིགས་ཀྱི་དཔྱད་པར་འཇུག་ཅིང་མཇུག་བསྡུས་སྐབས་ཀྱང་། རྩོད་འདོད་རྒོལ་
བ་ཡོད་ན་ཟླ་བ་ཡི། །འགྲེལ་ཆེན་གསུམ་པོ་དཔང་བོར་བྱས་ནས་ནི། །རྩོད་པར་
བགྱི་ཡི་མདུན་དུ་ལྷགས་པར་གྱིས། །དེ་ལྟར་མིན་པ་དེང་སང་བྱིས་པ་ཡི། །མགོ་
བོ་སྐོར་བའི་ཚིག་གི་ཟེར་ཟློས་ལ། །ཁོ་བོ་རྩོད་པ་དག་ནི་མི་བགྱི་སྟེ། །འཇིག་རྟེན་
བྱ་བ་སྙིང་པོ་མེད་ཕྱིར་རོ། །ངན་རྟོག་རླུང་གིས་བློ་གྲོས་མ་དཀྲུགས་པར། །
གནས་ལུགས་འཁྲུལ་མེད་ཇི་བཞིན་རྟོགས་འདོད་ན། །ཞེས་པ་སོགས་རིགས་
པའི་བགྲོ་གླེང་རྣལ་མ་ལས་ཆགས་སྡང་གིས་རང་རྒྱུད་མ་བསླད་པ་ནི་ཇི་འདྲའི་
ལེགས་པ་ལ་ཨང་། དེས་ན། གཞོན་སྐྱེས་རྣམས་ནས་སྤྱིར་རིགས་པའི་བརྒལ་་་་
བརྟག་ནི་རིག་གནས་དར་བའི་གསོས་སུ་དམིགས་ནས་རྗེས་སུ་ཡི་རངས་བྱེད་
ཅིང་རང་ཡང་དེ་ལྟ་བུར་ཞུགས་དགོས་མོད། འོན་ཏང་ངན་རྟོག་གིས་དྲངས་
པའི་གཞུང་ལུགས་ཀྱི་བགྲོ་གླེང་ནི་ནམ་གཞི་མཐུན་སྒྲིལ་གྱི་གཤེད་དུ་འགྱུར་་་་་
བས་དོགས་ཟོན་བྱེད་དགོས་པའི་གནས་སུ་ཤེས་པར་བྱའོ། །
གཉིས། ཐ་སྙད་ཚད་གྲུབ་མི་བཞེད་པའི་སྐོར།
ཐ་སྙད་ཚད་གྲུབ་མི་བཞེད་པ་ནི་ཀླུ་སྒྲུབ་དགོངས་རྒྱན་གྱི་བརྗོད་སྙིང་གཙོ་
བོ་ཡིན་ཏེ། བསྡུས་ཏེ་བརྗོད་ན། ཐ་སྙད་ཚད་གྲུབ་ཅེས་པ་ནི་སོ་སོ་གང་སྣང་བ་
དེ་ཉིད་རང་ངོར་བསླུ་མེད་བསྙོན་མེད་དུ་གྲུབ་པར་བརྗོད་ལ། དེ་ཉིད་མི་་་་
འདོད་པ་ནི་ཐ་སྙད་དུ་གང་སྣང་བསླུ་མེད་དུ་མྱོང་རུང་། མྱོང་བ་དེ་ཉིད་བརྟག་
ཅིང་དཔྱད་ན་ཚད་གྲུབ་ཏུ་གཅིག་ཀྱང་མེད་པར་ཐམས་ཅད་རྫུན་གྱི་སྟེང་ནས་
233



དགེ་འདུན་ཆོས་འཕེལ།
རྣམ་བཞག་སྣ་ཚོགས་བྱེད་པའོ། །སྤྱིར་ཐ་སྙད་ཚད་གྲུབ་མི་བཞེད་པ་ནི་མཁས་
དབང་དགེ་ཆོས་ཀྱི་གསར་བཏོད་ཅིག་མིན་པར་བོད་སྔ་རབས་ལུགས་འཛིན་
སྟག་ལོ་སོགས་ནས་དེ་ལྟ་བུའི་ལྟ་བ་བཏོན་ཡོད་དེ། གྲུབ་མཐའ་ཀུན་ཤེས་ལས།
གང་དག་དཔལ་ལྡན་ཟླ་བའི་རྗེས་འབྲངས་ནས། །མ་དག་འཁྲུལ་བའི་སྣང་བ་
ཚད་གྲུབ་ཏུ། །རིགས་པ་དུ་མས་དཔྱད་ནས་ཁས་ལེན་པ། །འདི་ལ་འགལ་བའི་
ཁུར་ཆེན་འདི་ལྟར་ཡོད། །ཡུལ་ཀུན་རྫུན་དང་ཡུལ་ཅན་བསླུ་མེད་འགལ། །ཡུལ་
དེར་འཁྲུལ་དང་དེ་ལ་ཚད་མ་འགལ། །རྗེས་དཔག་ཡོད་དང་བསྒྲུབ་ངག་མེད་པ་
འགལ། །མཐུན་སྣང་མེད་དང་ཆོས་ཅན་ཚད་གྲུབ་འགལ། །ཕྱི་དོན་ཚད་གྲུབ་
རྡུལ་ཕྲན་ཆ་བཅས་འགལ། །རིགས་དྲུག་ཚད་མ་རྡོས་བཅས་ཚད་གྲུབ་འགལ་་་་
སོགས་བརྗོད་དེ་ཐ་སྙད་ཚད་གྲུབ་བཞེད་པའི་ལྟ་དགོངས་ལ་འགལ་བའི་ཁུར་
ཆེན་བསྟུད་མར་བརྩེགས་པ་དང་། པཎ་ཆེན་ཤཱཀྱ་མཆོག་ལྡན་ནས་དབུ་མ་ལ་
འཇུག་པའི་དཀའ་བའི་གནས་འགའ་ཞིག་རྣམ་པར་བཤད་པ་ཀུ་མུད་ཕྲེང་་་་་
མཛེས་ཞེས་པར། ཀུན་རྫོབ་བདེན་པ་འཇོག་བྱེད་ཀྱི་ཚད་མར་བཤད་པ་ཇི་སྙེད་
པ་དེ་དག་དབུ་མ་པ་རང་གི་ལུགས་འཇོག་པ་ན་ཚད་མར་ཁས་བླང་དུ་མི་རུང་
སྟེ། གལ་ཏེ་རུང་ན་རང་ལུགས་ཀྱི་ཚད་མས་གྲུབ་པའི་དོན་ལ་ཚད་མ་གོ་ཆོད་པོ་
གཞན་གྱིས་གནོད་པར་ཐལ་བའི་ཕྱིར་རོ། །ཇི་སྐད་དུ། རྣམ་ཀུན་འཇིག་རྟེན་
ཚད་མིན་དེའི་ཕྱིར། །དེ་ཉིད་སྐབས་སུ་འཇིག་རྟེན་གནོད་པ་མེད། །ཅེས་་་་་
གསུངས་སོ་ཞེས་དབུ་མ་པ་རང་གི་ལུགས་ལ་ནི་འཇིག་རྟེན་ཀུན་རྫོབ་ཀྱི་བདེན་
པ་ལྟ་ཞོག་རྣལ་འབྱོར་པའི་ཀུན་རྫོབ་ཙམ་ཡང་ཁས་ལེན་པ་མ་ཡིན་ཏེ། སྤྲོས་
པའི་མཚན་མ་མཐའ་དག་འགོག་པའི་ཕྱིར་ཞེས་ཐལ་འགྱུར་བའི་ལུགས་ལ་ཐ་
སྙད་ཚད་གྲུབ་མི་བཞེད་པ་དང་། ཞེས་དང་། དེ་བཞིན་གོ་རམས་པ་ནས་ཀྱང་
234



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
དབུ་མ་འཇུག་པའི་འགྲེལ་བ་ལྟ་བ་ངན་སེལ་དང་ལྟ་བ་ཤན་འབྱེད་ཅེས་པའི་
གཞུང་རྣམས་སུ་ཐལ་འགྱུར་བས་ཐ་སྙད་ཚད་གྲུབ་མི་བཞེད་ཚུལ་བརྗོད་ཡོད།
གསང་སྔགས་སྔ་འགྱུར་བའི་ལུགས་འཛིན་འཇུ་མི་ཕམ་དང་དེའི་སློབ་བརྒྱུད་
རྣམས་ནས་ཀྱང་ཐ་སྙད་ཚད་གྲུབ་བཞེད་པ་ལ་སྐྱོན་བརྗོད་བྱས་ཡོད་དེ། ངེས་
ཤེས་སྒྲོན་མེར། ཀ་བ་ཀ་བས་མི་སྟོང་དང་། །ཆོས་ཉིད་ཀ་བས་སྟོང་ངོ་ཞེས། །
སྟོང་གཞི་བཞག་ནས་གཞན་སྟོང་པ། །ཚིག་དང་དོན་གྱི་གཞན་སྟོང་གཉིས་ཞེས་
ཆོས་ཅན་ཀ་བ་མི་སྟོང་པ་ཆོས་ཉིད་ཀ་བའི་བདེན་གྲུབ་སྟོང་པ་ཞེས་པ་ནི་ཚིག་
དང་དོན་གྱི་གཞན་སྟོང་དུ་འགྱུར་འདུག་ཅེས་ཟུར་ཟ་བའི་ཆ་ནས་ཐ་སྙད་ཚད་
གྲུབ་མི་བཞེད་པའི་ལུགས་ལ་འཐད་པའི་འདེམ་ཤོག་འཕངས་པ་ལྟ་བུའོ། །ལུང་
རིགས་དཔེ་གསུམ་གྱི་སྒོ་ནས་ཐ་སྙད་ཚད་གྲུབ་རྒྱ་ཆེར་འགོག་མཁན་ནི་དགེ་་་་
འདུན་ཆོས་འཕེལ་ཚང་ལགས་ཏེ། ཀླུ་སྒྲུབ་དགོངས་རྒྱན་དུ། རང་ཅག་གིས་་་་
ཡིན་མིན་ཐག་བཅད་པ་ཐམས་ཅད་ཀྱང་རང་གི་སེམས་ལ་ཇི་ལྟར་ཤར་བ་་་་
བཞིན་ཐག་བཅད་པ་ཙམ་ལས། རྩ་བ་གཞན་ཅི་ཡང་མེད་ཅེས་པ་ནས་ཐ་སྙད་
ཚད་གྲུབ་འཇོག་ལ་བློ་མ་བདེ་ཞེས་པའི་བར་དུ་ཐ་སྙད་ཚད་གྲུབ་འདོད་མི་ནུས་
ཚུལ་དང་འདོད་ན་སྐྱོན་འབབ་ཚུལ་ལུང་གི་རྒྱབ་རྟེན་ཡོད་ཐོག དངོས་སྟོབས་
རིག་པ་གཙོ་བོར་བྱས་ཏེ་རྒྱུ་མ་ཕུ་དེད་ཀྱི་ཚུལ་དུ་རྒྱ་ཆེར་སྤྲོས་ཡོད། རང་ཅག་
གིས་གང་ཚད་གྲུབ་ཏུ་ཐག་བཅད་ཚད་ཐམས་ཅད་ཀྱི་རྩ་བ་མཐར་ཐུག་ཞིབ་ཏུ་
དཔྱད་ཚེ་རང་རང་གི་བློ་ལ་ཚད་མར་བཅོལ་བ་མ་གཏོགས་གཞན་ཅི་ཡང་མི་
སྣང་ཚུལ་དེ་རྫོགས་རྫོགས་ཇི་ལྟར་བཤད་ཀྱང་སེང་གེའི་དཔང་བོ་སྟག སྟག་གི་
དཔང་པོ་གཡག དེའི་དཔང་པོ་ལ་ཁྱི། ཁྱི་ཡི་དཔང་པོ་ལ་བྱི་བ། བྱི་བའི་དཔང་
པོ་ལ་འབུ་བཙུགས་འདུག་པའི་དཔེ་ངོ་མཚར་བ་དག་བཀོད་ནས་ཟབ་རྒྱས་གོ་
235



དགེ་འདུན་ཆོས་འཕེལ།
དཀའ་བའི་དབུ་མའི་དཀའ་གནད་དེ་ཉིད་རང་བཞིན་གྱི་གླེང་མོལ་ལྟར་བརྗོད་
པས་ཀུན་གྱིས་འཇུག་བདེ་བ་ལྟར་བྱས་སོ། །དེས་ན་ཀླུ་སྒྲུབ་དགོངས་རྒྱན་གྱི་་་
གཞུང་འདིའི་རྩ་བའི་འཛིན་ས། རྩ་བ་དེ་ཉིད་གསལ་མོར་བསྟན་པའི་གཞུང་གི་
སྒྲིག་གཞི། གཞི་རྩ་བ་དེ་ལས་གྱེས་པའི་འབྲེལ་ཡོད་ཀྱི་ཆ་ལག་སོགས་དབུ་ནས་
ཞབས་སུ་བསྡུ་བའི་ཆོས་ཐམས་ཅད་ལ་དམིགས་ཏེ་བརྗོད་ན། སྤྱི་ཐ་སྙད་ཚད་
གྲུབ་མི་བཞེད་མཁན་སྔ་རབས་ལུགས་འཛིན་གོ་ཤཱཀ་སྟག་གསུམ་སོགས་ཡོད་
མོད་ཀྱང༌། དགེ་འདུན་ཆོས་འཕེལ་ནས་ཚུལ་ལུགས་དེ་ཉིད་སྟབས་བདེའི་རྗེས་
ཟློས་བྱས་པ་ཙམ་མིན་པར་རང་གི་ཁྱད་ཆོས་མངོན་པར་ཕྱུག་པས་ན། ཐ་སྙད་
ཚད་གྲུབ་མི་འདོད་པའི་ཚབ་མཚོན་རང་བཞིན་ཅན་གྱི་མི་སྣ་ནི་མཁས་དབང་
འདི་པ་བརྩིས་རུང་ལ། ཕྱོགས་འདི་ཡིས་དགེ་ཆོས་གངས་ཅན་བསམ་བློ་བ་ཆེན་
པོ་བཅུ་ཡི་ཡ་གྱལ་དུ་འབྲོང་བུ་སོགས་ཀྱིས་བགྲངས་འདུག་པ་དེའང་རྒྱུ་མཚན་
ཅན་དུ་སྣང་ངོ༌། །
དེ་ཡང་བོད་སྔ་རབས་ཀྱི་ལུགས་སུ་སོང་བའི་ཐ་སྙད་ཚད་གྲུབ་མི་བཞེད་
པའི་ལྟ་དགོངས་འདི་ཀོ་ཕྱིས་བྱོན་སྟོང་ཉིད་སྨྲ་བའི་ཁྱུ་མཆོག་རྗེ་ཙོང་ཁ་བ་བློ་
བཟང་གྲགས་པའི་དཔལ་གྱིས་དགག་བྱ་ཁྱབ་ཆེའི་སྐྱོན་དུ་མཐོང་སྟེ་ལེགས་་་་་
བཤད་ལྔ་དང་ཁྱད་པར་དུ་བྱང་ཆུབ་ལམ་རིམ་ནང་དུ་བཀག་ཡོད་པ་ལ། སྔ་་་་
རབས་ལུགས་འཛིན་སྟག་ལོ་ནས་རྗེ་ལྟ་བ་ལ་འགལ་ཁུར་བཅོ་བརྒྱད་བརྩེགས་
པའི་བརྒལ་བརྟག་ཕུལ། དེ་ལའང་རྗེའི་སློབ་བརྒྱུད་སེ་ར་རྗེ་བཙུན་དང་འཇམ་
དབྱངས་དགའ་བློ། འཇམ་དབྱངས་བཞད་པ་སོགས་ནས་རྗེའི་ལྟ་བ་འཐད་ལྡན་
དུ་སྒྲུབ་པའི་ཆ་ནས་གཞན་ལུགས་མ་རྟོགས་ལོག་རྟོག་ཕྱོགས་རྟོགས་ཀྱི་སྐྱོན་གྱི་
ཕུང་པོར་བཏང་ཡོད། དགེ་ཆོས་ནས་སྔ་རབས་ལུགས་འཛིན་རྣམས་ཀྱི་ལྟ་བ་
236
，
་་



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
དང་ལྟ་བ་དེ་ཉིད་གཏན་ལ་འབེབས་པའི་རིགས་པ་ལ་ཡིད་རབ་ཕྱོགས་ཤིང་་་་
རྗེའི་སློབ་རྒྱུད་དུ་གཏོགས་པའི་མཁས་པ་རེ་ཟུང་གིས་རྗེའི་ལྟ་བའི་འཛིན་་་་་
མཚམས་གོལ་བར་མཐོང་སྟེ་ཟུར་ཟ་དང་དོགས་སློང་ཚུལ་གྱིས་ཐ་སྙད་ཚད་་་
གྲུབ་འདོད་མི་རིགས་ཚུལ་རྩལ་དུ་བཏོན་ཏེ་བརྗོད་ཡོད། དགེ་འདུན་ཆོས་་་་་
འཕེལ་གྱི་ཐ་སྙད་ཚད་གྲུབ་མི་བཞེད་པའི་འདོད་ཚུལ་དེ་སྟག་ལོའི་ཚད་མ་མི་
འདོད་པ་དང་ཚད་གྲུབ་མི་བཞེད་པ་ལས་གསལ་ཁ་ཆེ་ཞིང་འཇུ་མི་ཕམ་སོགས་
སྔ་འགྱུར་ལུགས་འཛིན་པའི་ཚད་མའི་ལྟ་དགོངས་ལས་ཀྱང་ཐལ་ཆེ་བའི་ཚུལ་
དུ་སྣང་སྟེ། སྟག་ཚང་ལོ་ཙཱ་བས། འོན་ཀྱང་ཐ་སྙད་ཚད་གྲུབ་འདོད་ན་ནི། །
རང་རྒྱུད་འཐད་ཕྱིར་རྒྱ་བོད་མཁས་མང་བཞེད། །འདི་ཡང་ཀུན་རྫོབ་མ་་་་་
བཏགས་ཉམས་དགའི་ངོར། །འཇོག་ཅེས་གསུངས་ཀྱང་རྟོག་གེར་གོམས་ཆེས་
པས། །མཐུན་སྣང་རྟེན་འབྲེལ་བཏགས་བྲལ་མ་ཚང་ན། །བློས་བཏགས་ཙམ་ལ་
བྱ་བྱེད་མ་མཁྱེན་པས། །སྟོང་དང་བརྟེན་འབྱུང་དོན་གཅིག་མཚན་ཉིད་ལ། །
ཅུང་ཟད་འཁྲུལ་ཕྱིར་དབུ་མ་ཆེན་པོ་མིན། །འོན་ཀྱང་དོན་དམ་རིགས་པས་་་་་
དཔྱད་བཟོད་འགོག །སྤྲོས་པ་ཉེར་ཞི་མཐར་ཐུག་དོན་དམ་དང༌། །སྐྱེ་མེད་རྣམ་
གྲངས་པར་བཞེད་མཐའ་བྲལ་ཕྱིར། །དངོས་སྨྲ་ལས་ལྷག་དབུ་མ་ཁོ་ནའོ། །ཞེས་
གསུངས་པ་ལྟར་ཐ་སྙད་ཚད་གྲུབ་འདོད་པ་ནི་དབུ་མ་རང་རྒྱུད་པའི་ལྟ་བ་ལས་
ཐལ་འགྱུར་བའི་ལྟ་བ་མིན་པ་བརྗོད་པ་དང་། དེ་བཞིན་བོད་པ་སྤྲུལ་སྐུས་ལྟ་
གྲུབ་ཤན་འབྱེད་དུ། རིགས་དེ་ཐ་སྙད་ཙམ་དུ་ཡང་། །སྐྱེ་སོགས་དཔྱད་བཟོད་
མེད་པར་སྒྲུབ། །ཅེས་དོན་དམ་དཔྱོད་བྱེད་ཀྱི་རིགས་ཤེས་དེས་ནི། ཐ་སྙད་ཙམ་
དུ་ཡང་སྐྱེ་སོགས་སྤྲོས་པའི་སྣང་བ་དཔྱད་བཟོད་མེད་པར་བསྒྲུབ་པར་བྱེད་་་་་
ཅེས་བརྗོད་པ་ལྟ་བུ་དང་། འཇུ་མི་ཕམ་ནས་དོན་རྣམ་ངེས་ཤེས་རབ་རལ་གྲིར།
237



དགེ་འདུན་ཆོས་འཕེལ།
དོན་དམ་ལ་ཡང་རྣམ་གྲངས་དང་། །རྣམ་གྲངས་མིན་པའི་ཚུལ་གཉིས་ཀྱིས། །
དེ་འཇལ་དོན་དམ་དཔྱོད་བྱེད་ཀྱི། །ཚད་མ་དེ་ཡང་གཉིས་སུ་འགྱུར། །ཅེས་་་་
གསུངས་པ་ལྟར། དོན་དམ་ལ་ཡང་རྣམ་གྲངས་དང་རྣམ་གྲངས་མིན་པ་གཉིས་
སུ་ཕྱེས་ཏེ། རང་རྒྱུད་པས་དོན་དམ་གཏན་ལ་འབེབས་པའི་སྐབསས་སུ། བདེན་
གཉིས་སོ་སོར་མ་ཕྱེས་པར་ཀུན་རྫོབ་བམ་ཐ་སྙད་ཀྱི་སྣང་བ་བཀག་སྟེ་ཁས་མ་
བླངས་ན་ཆད་ལྟར་འགྱུར་གྱི་དོགས་པས། བདེན་གཉིས་སོ་སོར་དབྱེ་སྟེ་ཐ་སྙད་
ཀྱི་སྣང་བ་མི་འགོག་པར་བདེན་གྲུབ་སོགས་ཀྱི་ཁྱད་པར་སྦྱར་ཏེ། ཆོས་ཅན་ཀ་
བ་མི་འགོག་པར་ཆོས་ཉིད་ཀ་བའི་བདེན་གྲུབ་བཟློག་དགོས་པར་བརྗོད་ནས་
རྣམ་གྲངས་པའི་དོན་དམ་ཙམ་བསྒྲུབ་ཅིང་ཐལ་འགྱུར་བས་དོན་དམ་གཏན་
ལ་འབེབས་པའི་སྐབས་སུ་བདེན་གཉིས་སོ་སོར་མ་ཕྱེས་ཏེ་ཀུན་རྫོབ་ཐ་སྙད་ཀྱི་
སྣང་བ་ཐད་ཀར་མ་བཀག་ན། བདེན་གྲུབ་ཏུ་འགྱུར་བའི་ཕྱིར་དང་བདེན་་་་་
གཉིས་མ་ཕྱེ་བར་ཐ་སྙད་ཀྱི་སྣང་བ་ལ། བདེན་གྲུབ་སོགས་ཀྱི་ཁྱད་པར་གང་་་་་
ཡང་མི་སྦྱོར་བར་ཀ་བ་ཀ་བས་སྟོང་པར་བརྗོད་དེ་རྣམ་གྲངས་མ་ཡིན་པའི་དོན་
དམ་ཆེན་པོར་བསྒྲུབ་པ་མཛད་དོ། །དེས་ཐ་སྙད་ཚད་གྲུབ་བཞེད་པ་ནི་རང་་་
རྒྱུད་པའི་རྣམ་གྲངས་དོན་དམ་དུ་བརྗོད་ལ། ཐ་སྙད་ཚད་གྲུབ་མི་བཞེད་པ་ནི་
ཐལ་འགྱུར་བའི་རྣམ་གྲངས་མ་ཡིན་པའི་དོན་དམ་དུ་བཞེད་དོ། །དགེ་འདུན་
ཆོས་འཕེལ་ནས་དེ་ལྟ་བུའི་ཆ་རྐྱེན་གང་ཡང་སྦྱར་མི་དགོས་པར་ཐལ་འགྱུར་་་་
བའི་ལུགས་ལ་མཐའ་གཅིག་ཏུ་ཐ་སྙད་ཚད་གྲུབ་མི་བཞེད་པ་སྟེ། འཁོར་བའི་
ཡུལ་འདིར་ཇི་སྲིད་གནས་པ་དེ་སྲིད་དུ་ཐག་བཅད་ཚད་ཐམས་ཅད་ཡིད་་་་
བརྟན་མེད་པའི་བློ་འདི་ལ་ཡིད་བརྟན་བྱས་ནས་ཐག་གཅོད་པ་ཙམ་ལས་་་་་
ཐབས་གཞན་ཅི་ཡང་མེད་པ་ཞེས་དང་། དེའི་ཕྱིར་དོན་དམ་པའི་དཔྱད་པ་་་་
238



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
ལྷུར་ལེན་ན་རང་ཅག་ཐག་བཅད་ཚད་ཐམས་ཅད་རྩ་བ་ནས་མེད་པའི་བློ་བཟོ་
ཤ་སྟག་ཡིན་པ་ལ་ཆ་འཇོག་དགོས་ཞེས་དང་། རང་ཅག་གིས་ཡིན་མིན་ཐག་་་་
བཅད་པ་ཐམས་ཅད་ཀྱང་། རང་གི་སེམས་ལ་ཇི་ལྟར་ཤར་བ་བཞིན་ཐག་་་་་
བཅད་པ་ཙམ་ལས། རྩ་བ་གཞན་ཅི་ཡང་མེད་ཅེས་དང་། དེས་ན་རང་ཅག་ཐོག་
མ་མེད་པ་ནས་མ་རིག་པའི་སྨྱོ་ཆུ་བཏུང་བཏུང་བའི་སྨྱོན་པ་ཆེན་པོ་གཅིག་གིས།
ཡོད་མེད། ཡིན་མིན་ཐག་བཅད་པ་ལ་ཡིད་བརྟན་ཅི་ཡང་མེད་ཅིང་། སྨྱོན་པ་
དེ་འདྲ་བརྒྱ་སྟོང་ཁྲི་འབུམ་ཁ་མཐུན་ཀྱང་ཁུངས་བཙན་དུ་འགྲོ་རྒྱུ་ཅི་ཡང་མེད་
ཅེས་པ་སོགས་ཀྱིས་མཚོན། སྣང་སྲིད་ཀྱི་ཆོས་ཀུན་རྟེན་ཅིང་འབྲེལ་འབྱུང་གི་
ཟོལ་ལ་བརྟེན་ཏེ་སྣང་བ་ཙམ་ལས་བརྟག་ཅིང་དཔྱད་ན་གཅིག་གི་རྫུན་ཁུངས་
གཅིག་གིས་བརྡོལ་བའི་ཕྱིར་ན་ཐ་སྙད་ཚད་གྲུབ་ཅིག་ནམ་ཡང་བཞག་ཏུ་མེད་
པར་བརྗོད་དོ། །བོད་ཕྱི་རབས་པ་ན་རེ། ཐ་སྙད་ཚད་གྲུབ་མ་བཞེད་ན། དགག་
བྱ་ཁྱབ་ཆེས་ཆད་ལྟར་ལྷུང་བ་དང་། རྟེན་འབྲེལ་ལ་ཡིད་རྟོན་མེད་པར་འགྱུར་
རོ་ཞེས་དང་། བུམ་པ་བུམ་པས་མི་སྟོང་བུམ་པ་བདེན་གྲུབ་ཀྱིས་སྟོང་། རིགས་
པས་བདེན་གྲུབ་འགོག་གི་བུམ་པ་མིན། ཚད་མས་བུམ་པ་འཇོག་གི་བདེན་གྲུབ་
མིན་ཞེས་བརྗོད་དེ་དགག་བྱ་ལ་བདེན་གྲུབ་ཀྱི་ཁྱད་པར་སྦྱོར་དགོས་པའི་རྣམ་
བཞག་མཛད། དགེ་འདུན་ཆོས་འཕེལ་ནས་ཚུལ་དེ་ཐུགས་ལ་མ་སོང་བས་ཀླུ་
སྒྲུབ་དགོངས་རྒྱན་དུ། ཡིད་ཀྱིས་མེད་པར་ཐག་ཆོད་ཅིང་། །མིག་གིས་ཡོད་པར་
མཐོང་བའི་ཚེ། །ཞྭ་སེར་མཁན་པོས་མ་བསླབ་ཀྱང་། །སྒྱུ་མའི་བློ་ལས་གཞན་ཅི་
འབྱུང་། །ཞེས་པ་སྟེ། བུམ་པ་ཀ་བ་སོགས་རིགས་པས་དགག་ན་ཐམས་ཅད་་་་་
མེད་པར་ལྟ་བའི་ཆད་ལྟ་སྐྱེ་འགྲོ་སྙམ་པའི་འཇིགས་པ་ནི་དོན་མེད་པའི་སེམས་
ཁྲལ་ཏེ། སྤྱིར་མདུན་ན་མཐོང་བཞིན་པའི་བུམ་པ་འདི་གཏན་ནས་མེད་སྙམ་
239



དགེ་འདུན་ཆོས་འཕེལ།
པའི་ཆད་ལྟ་ཞིག་སོ་སྐྱེ་རང་ག་བ་ལ་སྐྱེ་བར་མི་སྲིད་མོད། གལ་ཏེ་དེ་འདྲའི་བློ་
ཞིག་སྐྱེས་ན་བུམ་པ་མཐོང་རྒྱུ་ཡོད་པ་དང་རེག་རྒྱུ་ཡོད་པ་དངོས་སུ་ཤེས་པས།
ཤེས་བཞིན་པ་འདི་ཀོ་གཏན་ནས་མེད་དོ་སྙམ་པ་ཞིག་ཤར་ཐུབ་ན། དེ་ནི་ཆད་
ལྟ་མིན་གྱི་སྣང་ལ་སྣང་བ་ལྟར་དུ་མེད་པར་འཛིན་པའི་སྣང་སྟོང་གཉིས་ཚོགས་
ཀྱི་དབུ་མའི་ལྟ་བ་ཡིན་པར་བརྗོད་པ་དང་། །ཡང་དེ་ལས། དེའི་ཕྱིར་རིགས་་་་་
པའི་དགག་བྱ་ལ་ཁ་ནས་ཁྱད་ཅི་ཙམ་ཕྱེ་ཡང་དོན་ལ་འགོག་རྒྱུ་དེ། བུམ་པ་་་་་
འགོག་དགོས། ཀ་བ་འགོག་དགོས། ཡོད་པ་འགོག་དགོས། མེད་པ་འགོག་དགོས་
ཀྱི། བུམ་པ་བཞག་ནས་བུམ་པ་བདེན་གྲུབ་བྱ་བ་ཞིག་ཏུ་འགོག་དགོས་ཟེར་བ་
འདི་ཚིག་སྐམ་ཁ་ལ་བྱང་བའི་མཁས་པ་འགའ་ཞིག་གི་ངག་སྒྲོས་ཙམ་ཡིན་ཞེས་
དང་། ཚུལ་འདི་ནི་སྔ་རབས་པའི་མཁས་པ་རྣམས་སུ་མ་ཟད། དགེ་ལྡན་ཕྱོགས་
ཀྱི་མཁས་གྲུབ་ཉམས་མྱོང་ཅན་ཚོས་ཀྱང་གསལ་བ་དགོངས་འདུག་སྟེ། དཔེར་
ན་ལྕང་སྐྱ་རིན་པོ་ཆེས། སྣང་བ་ལིང་ལིང་འདི་རང་སོར་བཞག་ནས། དགག་རྒྱུ་
རྭ་ཅན་ཞིག་འཚོལ་བར་འདུག་སྟེ། སོགས་མ་མཉེས་པའི་གསུངས་བྱུང་བ་་་་
བཞིན། གུང་ཐང་བསྟན་པའི་སྒྲོན་མེ་དང་། པཎ་ཆེན་བློ་བཟང་ཆོས་རྒྱན་གྱིས་
ཀྱང་དེ་ཁོ་ན་བཞིན་དུ་གསུངས་སོ། །ཞེས་དང་། རྗེ་བླ་མ་རང་གི་ཞལ་ནས།
སྟོང་ཉིད་མ་རྟོགས་བར་དུ། ཡོད་པ་ཙམ་དང་། བདེན་པར་ཡོད་པའི་ཁྱད་པར་
ནམ་ཡང་ཕྱེ་མི་སྲིད་ཅིང་དེ་བཞིན་བདེན་པ་མེད་པ་དང་། མེད་པ་ཙམ་གྱི་ཁྱད་
པར་ཡང་འབྱེད་མི་ནུས་ཞེས་གསུངས་ཤིང་ཐལ་རང་ལ་ཆོས་ཅན་མཐུན་སྣང་
བ་མེད་པའི་རྒྱུ་མཚན་མཐར་ཐུག་ཀྱང་དེ་ཡིན་པར་གསུངས་པས། ལྟ་བ་མ་་་་
རྟོགས་གོང་དུ་བདེན་གྲུབ་ཟུར་དུ་ངོས་ཟིན་པ་ག་ལ་སྲིད། དེས་ན་དགག་བྱ་་་ ་
ངོས་འཛིན་ཁུལ་བྱས་པ་དེ་ལ་ཡིད་རྟོན་ག་ལ་ཡོད་ཅེས་བརྗོད་པ་བཞིན།
240



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
གསར་ཕྱོགས་ཀྱི་མཁས་པའི་ངག་སྒྲོས་ནས་བྱུང་བའི་ཀ་བ་ཀ་བས་མི་སྟོང་ཀ་བ་
བདེན་གྲུབ་ཀྱིས་སྟོང་བུམ་པ་བུམ་པས་མི་སྟོང་བུམ་པ་བདེན་གྲུབ་ཀྱིས་སྟོང་་་་་
ཞེས་ཆོས་ཅན་ལ་བདེན་གྲུབ་ཀྱི་ཁྱད་པར་སྦྱར་བ་འདི་ཀོ་རྗེ་རིན་པོ་ཆེའི་གསུང་
གི་ཚིག་ཟིན་ལ་མེད་པར་ཕྱིས་བྱོན་སློབ་བརྒྱུད་ལ་ལས་རྗེའི་ལྟ་བ་གསལ་ཁ་་་་་
འདོན་སྐབས་བརྗོད་པ་ཡིན་པ་སོགས་ལྕང་སྐྱའི་གསུངས་ལས་རྗེས་སུ་དཔོག་
ནུས་སོ། །ཀུན་རྫོབ་ཐ་སྙད་ཀྱི་སྣང་བ་ཚད་གྲུབ་ཏུ་མེད་པར་ཐད་ཀར་འགོག་
འོས་པའི་ཚུལ་དེ་སྔ་འགྱུར་ལུགས་འཛིན་བོད་པ་སྤྲུལ་སྐུ་ནས་ཀྱང་ལྟ་གྲུབ་ཤན་
འབྱེད་དུ་འདི་ལྟར་གསུངས་འདུག་སྟེ། དོན་དམ་རྣམ་གྲངས་དཔྱོད་པའི་སྐབས། །
བདེན་གཉིས་ཕྱེས་ཏེ་ཀུན་རྫོབ་ཀྱི། །སྣང་བ་མི་འགོག་དགག་བྱ་ལ། །ཁྱད་པར་
སྦྱར་ཏེ་བདེན་གྲུབ་འགོག །དེའི་ཕྱིར་ཡང་དག་དོན་དམ་ངོར། །བསྒྲུབ་བྱ་་་་
བདེན་སྟོང་རྣམ་གྲངས་ཙམ། །བསྒྲུབ་འདི་རང་རྒྱུད་ལྟ་བ་སྟེ། །ཞེས་དང་།
རིགས་པའི་དགག་བྱ་ཁྱབ་ཆེ་བས། །ཆད་ལྟར་འགྱུར་གྱི་དོགས་པ་སྟེ། །རྟེན་་་་་་
འབྱུང་མི་ཤེས་དངོས་སྨྲ་ལས། །དབུ་མར་སྨྲ་རྣམས་དོགས་མི་འཚལ། །ཞེས་དང་།
ཕྱི་འགྱུར་ལ་ལ་འདི་རྗེས་མཐུན། །སྣང་བ་བཀག་ན་ཆད་ལྟ་ཟེར། །ཚུར་མཐོང་
ཙམ་ཞིག་མཁྱེན་པར་ཟད། །དགག་བྱ་བདེན་གྲུབ་ཡན་གར་འགོག །དགག་བྱའི་
སྣང་ཚུལ་ངེས་སོ་ལོ། །ཞེས་པ་སོགས་ཏེ། ཀུན་རྫོབ་སྣང་བ་ཐད་ཀར་མི་འགོག་
པར་དགག་བྱ་བདེན་གྲུབ་ཀྱི་ཁྱད་པར་སྦྱར་བ་ནི་རྣམ་གྲངས་པའི་དོན་དམ་་་་
ཙམ་སྒྲུབ་པར་བྱེད་པའི་དབུ་མ་རང་རྒྱུད་པའི་འདོད་ཚུལ་ཡིན་ཏེ་ཐལ་འགྱུར་
བའི་བཞེད་དགོངས་མིན་པ་དང་། ཆད་ལྟར་འགྱུར་གྱི་དོགས་ཏེ་དགག་བྱར་
བདེན་གྲུབ་ཀྱི་ཁྱད་པར་སྦྱར་བ་འདི་ཚུར་མཐོང་ཚད་མའི་ལུགས་ཙམ་ཞིག་་་་་
མཁྱེན་པར་ཟད་དོ། །
241



དགེ་འདུན་ཆོས་འཕེལ།
ཐ་སྙད་ཚད་གྲུབ་ཁས་མ་བླངས་ཀྱང་རྟེན་འབྲེལ་ལ་ཡིད་རྟོན་མེད་པར་མི་
འགྱུར་བའི་ཚུལ་འདི་ཀླུ་སྒྲུབ་དགོངས་རྒྱན་དུ་དགེ་ཆོས་ཀྱིས་ཆེས་གོ་སླ་བའི་་་
དཔེ་ལ་སྦྱར་ནས་འདི་ལྟར་གསུངས་ཡོད་དེ། སྤྱིར་ཚད་མས་གྲུབ་པ་བྱ་བ་འདི་
ཀུན་ཀུན་རྫོབ་ཀྱི་སྣང་བ་རགས་པ་རྣམས་ཕྲ་ཞིང་ཞིབ་ཏུ་བཏང་བའི་དགོས་པ་
རྒྱ་ཆེན་པོ་འདིའི་ཆེད་དུ་མཁས་པ་རྣམས་ཀྱིས་ཚུལ་གསུམ་གྱི་རིགས་པས་གྲུབ་
པ་བྱ་བ་དང་དོན་གཅིག་ཅིང་། དོན་ལ་ཀུན་བཏགས་ཀྱི་མ་རིག་པའི་ཡུལ་གྱི་
ཁྱད་པར་འགའ་ཞིག་དགོས་པ་རྒྱ་ཆེན་པོའི་དོན་དུ་མཁས་པ་རྣམས་ཀྱི་རྟོག་་་
གེའི་རིགས་པས་ཆེས་གསལ་དུ་བཏང་བ་ཞིག་འདུག་ལ། སྤྱིར་ཚད་གྲུབ་བྱ་བ་
དང་། ཡིད་ཆེས་པ། བསླུ་མེད། བསྙོན་མེད་སོགས་རྟོག་གེའི་རིགས་པས་སྣོན་པ་
བཏབ་མ་བཏབ་ཙམ་གྱི་ཁྱད་པར་ལས། རིགས་དྲུག་ཀུན་གྱི་རྒྱུད་ལ་རང་བྱུང་དུ་
ཡོད་པའི་ཀུན་རྫོབ་ཀྱི་རྣམ་ཤེས་འདི་ཁ་ཕྱོགས་བསྒྱུར་ལུགས་ཀྱིས་སྣང་བ་ཙམ་
ལས་གཞན་དུ་མེད་ཅིང་། བུ་ཡི་ལག་པ་མེ་དང་ཕྲད་ན་ཨ་ཚ་ཚ་ཟེར་བ་དེ། བསླུ་
མེད། བསྙོན་མེད་ཁས་ལེན་སོགས་ཡིན་ལ། ཕ་ཡིས་མེ་ཚ་བ་ཡིན། ལག་པ་ཤ་་་
ཡིན་པས་མེ་ལ་ཐུག་ན་ཅི་ལ་མི་ཚ་སོགས་རྒྱུ་མཚན་དང་སྦྱར་བའི་བཀའ་བཀྱོན་
གནང་བ་དེ་ལུང་རིགས་ཀྱི་ཚད་མས་གྲུབ་ལུགས་ཡིན། དེས་ན་ཇི་སྲིད་ས་རྡོ་རི་
བྲག་ལ་སོགས་པའི་སྣང་བ་འདི་དག་མ་ཡལ་བ་དེ་སྲིད་དུ་མཆོག་གསུམ་རྒྱུ་་་་་
འབྲས་རྟེན་འབྲེལ་ལ་སོགས་པའི་སྣང་བ་ཡང་ཡལ་བའི་དོན་མེད་ལ། དགོས་
པའི་སྣང་བ་སྔོན་དུ་ཡལ་ནས། མི་དགོས་པའི་སྣང་བ་རྗེས་སུ་ལུས་ན་སོ་སོའི་སྐྱེ་
བོ་ཆོས་མེད་ཐ་ཤལ་བའི་རང་བཞིན་ལས་འོས་ཅི་ཡོད། ཅེས་གོ་བ་ཆུ་ཐུབ་ཀྱི་
རིགས་པ་དཔེ་ལ་དྲངས་ཏེ་བརྗོད་པ་དང་། ཚུལ་དེ་ཡང་བོད་པ་སྤྲུལ་སྐུ་ནས། །
སྣང་བ་དཔྱད་བཟོད་བདེན་པ་གཉིས་ཆར་འགོག །རྟེན་འབྱུང་སྣང་བའི་ངང་
242



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད། །
ཚུལ་འགོག་མ་ལགས། །ཞེས་པ་སྟེ། ཇི་ལྟར་སྣང་བ་དེ་ཉིད་སྟོང་པར་ངེས་་་་་
དགོས་པས་ན། སྣང་བ་དཔྱད་བཟོད་དུ་འགྱུར་བ་ནི་བདེན་པ་གཉིས་ཆར་དུ་
ཡང་ཞལ་གྱིས་མི་བཞེས་པའི་སྒོ་ནས་འགོག་པར་མཛད་དགོས་མོད་ཀྱང་། སྣང་
བ་སྟོང་པར་གཏན་ལ་ཕབ་ཟིན་པའི་ལག་རྗེས་ལ་ཤར་བའི་རྟེན་འབྱུང་སྣང་
བའི་ངང་ཚུལ་ནམ་ཡང་འགོག་པར་མཛད་པ་མ་ལགས་པར་བརྗོད་ཅིང་རང་
རྒྱུད་པ་སོགས་ཀྱིས་དོན་དཔྱོད་ཚད་མས་སྟོང་བ་རྟེན་འབྱུང་དུ་མ་ངེས་གོང་དུ།
སྣང་བ་མི་འགོག་པར་དེའི་སྟེང་གི་བདེན་གྲུབ་སོགས་འགོག་པ་དང་། ཐལ་་་་
འགྱུར་བས་སྣང་བ་དེ་ཉིད་སྟོང་པར་གཏན་ལ་ཕབ་ཟིན་པའི་རྗེས་སུ་སྟོང་པ་
རྟེན་འབྱུང་དུ་ངེས་པའི་སྣང་བ་ཙམ་ཐ་སྙད་དུ་མི་འགོག་པ་སོགས་ཚུལ་དེ་ཇི་
བཞིན་རྟོགས་ན་གཞན་དཀའ་བའི་གནད་ཀྱི་མདུད་རྒྱ་རང་གྲོལ་དུ་འགྱུར་བར་
བརྗོད་དོ། །
དེ་ཡང་ཐ་སྙད་ཚད་གྲུབ་མི་བཞེད་པའི་ཚུལ་ལུགས་སྤྱིར་དགེ་ལྡན་ཕྱོགས་
ཀྱི་མཁས་པ་ཕལ་མོ་ཆེས་དབུ་མའི་གཞུང་ལུགས་སམ་ལྟ་བའི་སྐོར་འཆད་་་་་
སྐབས་མི་འཐད་པའི་ཚུལ་བརྗོད་ཅིང་། དགེ་བཤེས་ཤེས་རབ་རྒྱ་མཚོ་ནས་ཚུལ་
དེ་ཉིད་འབེན་དུ་བཀོད་ནས་དགག་པ་རྒྱ་ཆེར་མཛད་ཡོད་དེ། མི་འཇིགས་སེང་
གེའི་ང་རོ་རུ། དགག་བྱ་ཁྱབ་ཆེ་སྤྱི་དང་ཁྱད་པར་དུ། །སྟག་ལོ་ལྟ་བུའི་ཚད་མ་
མེད་པ་དང༌། །ཚད་མས་གྲུབ་པ་མེད་པའི་ལུགས་ངན་ལ། །འགལ་བ་སྟོང་གི་
ཐོག་སེར་འཇུག་པའི་ཕྱིར། །རྨི་ལམ་དུ་ཡང་དག་པ་མི་སྟེར་རོ། །ཞེས་དང་། ཐ་
སྙད་བདེན་པ་མི་འདོད་ཆད་ལྟ་དང་། །འཕུར་བྱེད་གཤོག་ཡ་གཅིག་པའི་མཁའ་
ལྡིང་ཞེས། །ཞེས་དང་། རྒྱུ་འབྲས་རྟེན་འབྲེལ་འགོག་པའི་སྤྲོས་བྲལ་ལས། །ཞྭ་་་
སེར་ཆད་ལྟ་དུས་གསུམ་རྒྱལ་བའི་འོད། །ཐ་སྙད་ཚད་གྲུབ་འགོག་པའི་སྤྲོས་བྲལ་
243



--
--
-
དགེ་འདུན་ཆོས་འཕེལ།
ལས། །ཇོ་ནང་རྟག་བརྟན་ཕུན་ཚོགས་སྟོང་གིས་འཕགས། །ཞེས་དང་། ཐལ་་་་
འགྱུར་སྨྲ་བས་ཚད་གྲུབ་མི་བཞེད་ཅེས། །ཐལ་འགྱུར་ལུགས་བཟང་ལོག་པ་སྨྲ་བ་
རྣམས། །ཐལ་འགྱུར་བ་དང་དཔག་ཚད་བྱེ་བས་རིང༌། །ཞེས་ཐ་སྙད་ཚད་གྲུབ་
མི་བཞེད་ན་འགལ་བའི་ཁུར་ཆེན་གྲངས་མེད་ཁུར་དགོས་པའི་ཚུལ་བསྟན་པ་
དང་ཆབས་ཅིག་ཏུ། ཐ་སྙད་དུ་ཡོད་ཅེས་བདེན་གྲུབ་འགོག །དེ་སྣང་བས་ཡོད་
མཐའ་སེལ་ཚུལ་ཡིན། །དོན་དམ་དུ་མེད་ཅེས་གཏན་མེད་འགོག། དེ་སྟོང་པས་
མེད་མཐའ་སེལ་ཚུལ་ཡིན། །ཞེས་དང་། དཔྱད་ན་ཏིལ་འབྲུའི་ཆ་ཡང་མི་རྙེད་དེ། ། །
བརྟག་བཟོད་ཁས་ལེན་བྲལ་བ་དངོས་པོའི་གཤིས། །ཐ་སྙད་རྟེན་ཅིང་འབྲེལ་
འབྱུང་མི་བསླུ་བས། ཡོད་ཀྱང་བདེན་པར་མེད་པ་ཀླུ་སྒྲུབ་ལུགས། །ཞེས་དང་།
ཀུན་རྫོབ་སྣང་བས་སྟོང་པ་མི་འགོག་ཡིན། །དོན་དམ་སྟོང་པས་སྣང་བ་མི་་་་
འགོག་པའི། །བདེན་གཉིས་འགལ་མེད་ཟུང་འཇུག་འོད་སྣང་གིས། །མཐའ་བྲལ་
དབུ་མའི་ལམ་བཟང་གསལ་བར་བྱས། །ཞེས་སོགས་རྒྱབ་རྟེན་གྱི་ལུང་དང་རྣམ་
དཔྱོད་ཆེན་པོའི་ལུགས་ཀྱི་རིགས་ལམ་ཀྱིས་དགེ་ལྡན་ལུགས་བཟང་གི་ཕྱོགས་
འདིའི་བཞེད་པ་ཆེས་གསལ་བར་བྱས་སོ། །
གསུམ། དབུ་མ་བ་ལ་ཁས་ལེན་
མེད་པའི་སྐོར།
དེ་ཡང་དབུ་མ་ཐལ་འགྱུར་བའི་ལུགས་ལ་ཤེས་བྱ་བདེན་པ་གཉིས་སུ་ངེས་
ཤིང་ཤེས་བྱེད་ལ་ཚད་མ་གཉིས་སུ་ཁ་ཚོན་བཅད་དེ། ཤེས་བྱེད་གང་གི་ངོར་་་་
ཤེས་བྱ་གང་ཚུལ་ཇི་ལྟར་ཁས་ལེན་མི་ལེན་སོགས་རྣམ་དབྱེ་ཞིབ་མོའི་སྒོ་ནས་
244



--
--
དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
དབུ་མ་བ་ལ་ཁས་ལེན་ཡོད་མེད་ཀྱི་གནད་དོན་འདི་བྱུང་། སྔ་རབས་ཀྱི་མཁས་
དབང་རྣམས་ལས་ཕྱོགས་འདིར་ཚབ་མཚོན་རང་བཞིན་གྱི་བཞེད་པ་སྟེ། ལོ་ཙཱ་
བ་པ་ཚབ་ཉི་མ་གྲགས་པའི་བུ་ཆེན་བཞི་བྱོན་པ་ལས་ཚིག་དོན་གཉིས་ཀར་་་་་་
མཁས་པ་རྨ་བྱ་བྱང་བརྩོན་ནས་དབུ་མ་ཐལ་འགྱུར་བ་ལ་ཐ་སྙད་ཀྱི་རྣམ་བཞག་
ཁས་ལེན་ཡོད་པར་འདོད་པ་དང༌། དོན་ལ་མཁས་པ་གཙང་པ་ས་སྦོས་ནས་་་་
ཁས་ལེན་མེད་པར་འདོད་པའོ། །རྨ་བྱ་བྱང་བརྩོན་གྱི་སློབ་བརྒྱུད་དུ་བུ་སྟོན་་་་
རིན་ཆེན་གྲུབ། རྗེ་བཙུན་རེད་མདའ་བ། གནས་རྙིང་བ། ཡར་འབྲོག་པ་རིན་
ཆེན་ཏོག རྗེ་བཙུན་ཙོང་ཁ་བ་ལྟ་བུ་ཟབ་མོ་དབུ་མ་འཆད་པའི་མཁས་དབང་
གསེར་རིའི་ཕྲེང་བ་ལྟ་བུ་བྱོན་ཏེ་ཐ་སྙད་ཀྱི་རྣམ་བཞག་ཁས་ལེན་ཡོད་པར་སྒྲུབ་
ཅིང་། ཁྱད་པར་དུ་རྗེ་བཙུན་བློ་བཟང་གྲགས་པ་ནས་ཇི་སྐད་དུ་རྟེན་འབྲེལ་་་
བསྟོད་པ་ལས། འབད་པ་དུ་མས་མཁས་པ་ཡི། །རྗེས་སུ་འབྲངས་ནས་ཁྱོད་ཀྱི་ནི། །
དགོངས་པ་ཡང་དང་ཡང་དུ་བཙལ། །དེ་ཚེ་རང་གཞན་སྡེ་བ་ཡི། །གཞུང་མང་
དག་ལ་སྦྱངས་པ་ན། །ཕྱི་ཕྱིར་ཐེ་ཚོམ་དྲ་བ་ཡིས། །བདག་གི་ཡིད་ནི་ཀུན་ཏུ་་་་
གདུང་། །ཞེས་གསུངས་པ་ལྟར་སྔོན་བྱོན་མཁས་དབང་ཇི་སྙེད་ཀྱི་ཐུགས་ཀྱི་་་་
བཅུད་རྣམས་ལེགས་པར་མནོས་ཀྱང་། ད་དུང་ཕྱོགས་འདི་ཐེ་ཚོམ་གྱི་དྲ་བ་་་་
གཙང་ཆོད་དུ་མ་ཡོང་སྟབས། ཕྱིས་ནས་བླ་མ་དབུ་མ་པ་ལ་བསྟེན་ཏེ་དབེན་་་་
པའི་གནས་སུ་ཀླུ་སྒྲུབ་ཡབ་སྲས་ཀྱི་གཞུང་ལ་ཐུགས་རྩེ་གཅིག་ཏུ་ཡང་ནས་ཡང་
དུ་དཔྱད་པ་ཞིབ་མོ་བཏང་བས་མཐའ་སོམ་ཉིའི་དྲ་བ་ཆོད། ལྟ་བའི་གསང་་་་་
གནད་གྲོལ། རྒྱུད་ཀྱི་རྟོགས་པ་ཡོངས་སུ་སྨིན་ཏེ། དགུང་ལོ་བཞི་བཅུའི་ཐོག་་་་
ནས་བཟུང་སྔ་རབས་བཤད་དགོངས་ལས་བརྒལ་ཏེ་ལྟ་བ་རང་མཚན་པ་སྨིན་
ཅིང་། དོན་དམ་པར་ཁས་ལེན་གཅིག་ཀྱང་མེད་ལ་ཐ་སྙད་དུ་ཁས་ལེན་ཐམས་
245



དགེ་འདུན་ཆོས་འཕེལ།
ཅད་ཡོད་དོ་ཞེས་པའི་རྣམ་བཞག་རྒྱས་པར་མཛད་དེ། སྣང་བ་རྟེན་འབྱུང་བསླུ་
བ་མེད་པ་དང༌། །སྟོང་པ་ཁས་ལེན་བྲལ་བའི་གོ་བ་གཉིས། །ཇི་སྲིད་སོ་སོར་སྣང་
བ་དེ་སྲིད་དུ། །ད་དུང་ཐུབ་པའི་དགོངས་པ་རྟོགས་པ་མེད། །ནམ་ཞིག་རེས་་་་
འཇོག་མེད་པར་ཅིག་ཅར་དུ། །རྟེན་འབྲེལ་མི་བསླུ་མཐོང་བ་ཙམ་ཉིད་ནས། །
ངེས་ཤེས་ཡུལ་གྱི་འཛིན་སྟངས་ཀུན་ཞིག་ན། །དེ་ཚེ་ལྟ་བའི་དཔྱད་པ་རྫོགས་པ་
ལགས། །ཞེས་པའི་མཐར་ཐུག་རང་རྐྱ་འཕེར་བའི་ལྟ་བའི་རྒྱལ་མཚན་བཙུགས་
ཤིང་། ཚབ་མཚོན་རང་བཞིན་གྱི་བརྩམས་ཆོས་ལམ་རིམ་ཆེ་ཆུང་དང་རྩ་འཇུག་
གི་ཊིཀ་ཆེན་རྣམས་སུ་ལས་དང་པོ་བ་སྟེ་རིགས་པས་དཔྱད་པ་ངེས་ཤེས་མེད་པ་
རྣམས་ཆད་ལྟའི་གཡང་ལས་སྐྱོབ་ཆེད། ཁས་ལེན་ཡོད་མེད་དང་ཐ་སྙད་དུ་རང་
མཚན་གྱིས་གྲུབ་མིན་ལ་སྣང་ཕྱོགས་ག ཙིགས་སུ་འཛིན་དགོས་པའི་བླང་བྱ་་་་
བཏོན་ནོ། །
མཁས་མཆོག་གཙང་པ་ས་སྦོས་ཀྱི་སློབ་བརྒྱུད་དུ་སོང་བའི་བོད་སྔ་རབས་
པ་རྣམས་མགྲིན་གཅིག་ཏུ་ཟུང་འཇུག་རབ་ཏུ་མི་གནས་པའི་དབུ་མའི་རང་་་་
ལུགས་ལ་འདི་ཡིན་འདི་མིན་དང་ཡོད་མེད་ལ་སོགས་པའི་སྤྲོས་པ་གང་ཅིར་་་
ཡང་ནི་མེད་པའི་ཕྱིར་རྣམ་པ་ཀུན་ཏུ་ཅིར་ཡང་ཁས་ལེན་མེད་པར་བཞེད་ཅིང་
གཞི་དང་ལམ་དང་འབྲས་བུ་ལ་སོགས་པའི་ཐ་སྙད་ཀྱི་རྣམ་བཞག་ཐམས་ཅད་
གཞན་ངོའི་ཁས་ལེན་ཙམ་དུ་བཞག་པར་མཛད། ལུགས་འདིས་སྣང་ཕྱོགས་་་་
གཙོ་བོར་མཛད་པ་ནི་དབུ་མ་རང་རྒྱུད་པའི་ལྟ་དགོངས་སུ་འགྱུར་བར་དོགས་
ཏེ་གནས་སྣང་གཉིས་ལས་བློ་གྲོས་ཆེན་པོའི་དཔྱད་བྱར་གྱུར་བའི་དབུ་མ་ཐལ་
འགྱུར་བ་ནས་གནས་ཕྱོགས་གཙོ་བོར་བྱེད་དགོས་པའི་རྣམ་བཞག་མཛད། །
དེས་ན་སྔ་རབས་ལུགས་འཛིན་གོ་ཤཱཀ་སྟག་གསུམ་སོགས་ནས་དོན་དམ་ལ་་་་
246



，
དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
དཔྱོད་པའི་སྐབས་སུ་ཁས་ལེན་མེད་ལ་ཀུན་རྫོབ་ལ་དཔྱོད་པའི་སྐབས་སུ་ཁས་
ལེན་ཡོད་ཅེས་བཞེད་ལ། དཔྱོད་པའི་སྐབས་སུ་ཞེས་བརྗོད་པ་ལས་རང་ངོ་དང་
གཞན་ངོའི་ཁྱད་པར་སྦྱར་བའི་རྣམ་བཞག་མཛད་ལ། ཁས་ལེན་ཡོད་ཅེས་་་་་
བརྗོད་པའང་གཞན་ངོའི་ཁས་ལེན་ཙམ་ལ་ཟད་དོ། །གསེར་མདོག་པཎ་ཆེན་
ཤཱཀྱ་མཆོག་ལྡན་ནས། འཇིག་རྟེན་ཀུན་རྫོབ་ཀྱི་བདེན་པ་ལྟ་ཞོག་རྣལ་འབྱོར་
པའི་ཀུན་རྫོབ་ཙམ་ཡང་ཁས་ལེན་པ་མ་ཡིན་ཏེ། སྤྲོས་པའི་མཚན་མ་མཐའ་དག་
འགོག་པའི་ཕྱིར་རོ་ཞེས་གསུངས་པ་དང་། སྔ་འགྱུར་ཤིང་རྟ་སྲོལ་འཛིན་རྒྱལ་བ་
ཀློང་ཆེན་རབ་འབྱམས་ནས་ཡིད་བཞིན་མཛོད་དུ། སྔར་གྱི་མཁས་པ་དག་ཐལ་
འགྱུར་བ་ལ་མཐའ་གཅིག་ཏུ་ཁས་ལེན་ཡོད་མེད་ཕྱོགས་རེ་རེ་འཛིན་པ་མཐོང་
ཡང་། མཐའ་གཅིག་ཏུ་གང་རུང་རེ་བཟུང་ན་སྐྱོན་ཡོད་པས། གནས་ལུགས་་་་་
དཔྱོད་པའི་དབང་དུ་བྱས་ན་སྤྲོས་བྲལ་ཁས་ལེན་མེད་པ་ཡིན་ཀྱང་། རྗེས་ཐོབ་
གཞི་ལམ་འབྲས་བུའི་ཆོས་ཐམས་ཅད་ཡིན་མིན་ཡོད་མེད་སོགས་ཐ་སྙད་དཔྱོད་
པ་ན་ཁས་ལེན་ཡོད་དེ། དེ་ལྟར་ཤན་ཕྱེད་དགོས་ཤིང་། ཕྱིན་ཆད་ཚུལ་འདི་་་་་
འཆད་ཤེས་པ་བྱུང་ན་ཁོ་བོའི་ལེགས་བཤད་འདིའི་མཐུར་བལྟ་བར་བྱའོ་ཞེས་
གསུངས་ནས་གནས་ལུགས་དཔྱོད་པའི་རིགས་ཤེས་ཚད་མས་བདེན་གྲུབ་མ་་་་
རྙེད་ཙམ་ལས། བདེན་གྲུབ་དང་སྟོང་ཉིད་སོགས་ཡོད་པ་དང་ཡིན་པ། མེད་པ་
དང་མིན་པ། དགག་པ་དང་སྒྲུབ་པ་སོགས་སྤྲོས་པ་གང་ཡང་མི་སྣང་བས་ཁས་
ལེན་རྒྱུའི་ཡོད་པའི་རྣམ་པ་གང་ཡང་མི་སྣང་ཞེས་དང་། རྗེས་ཐོབ་ཐ་སྙད་ཚད་
མས་ཆོས་ཉིད་སོགས་ཡོད་པ་དང་མེད་པ་དགག་པ་དང་སྒྲུབ་པ་སོགས་སོ་སོར་
གྲུབ་པ་ཡིན་ཞེས་གསུངས་ཤིང་། ཕྱིས་བྱོན་རྒྱལ་བ་ཀློང་ཆེན་པའི་ལུགས་འཛིན་
འཇུ་མི་ཕམ་ནས་ཀྱང་གོང་ཞུས་ཀྱི་ལུགས་གཉིས་ལའང་སྐྱོན་ཡོད་པར་དམིགས་
247
---



-
དགེ་འདུན་ཆོས་འཕེལ།
ཏེ་ངེས་ཤེས་སྒྲོན་མེར། དེར་བརྟེན་གངས་ཅན་མཁས་པ་འགས། །རང་ལུགས་
ཁས་ལེན་ཡོད་པའི་ཕྱོགས། །ཁོ་ན་ཡང་ཡང་ཆེས་ཆེར་བསྒྲུབས། །དེ་ཡང་སྐབས་
ཤན་མ་ཕྱེས་ན། །གཤིས་དོན་ཅིར་ཡང་མ་གྲུབ་ཕྱིར། །མཐའ་གཅིག་ཁས་ལེན་
ཡོད་པའང་དཀའ། །ཞེས་དང་། ཁས་བླངས་པ་དེ་དོན་དམ་པར། །གྲུབ་ཅིང་་་་
དཔྱད་བཟོད་ཉིད་དུ་འགྱུར། །རང་ལུགས་ཁས་ལེན་མ་ཡིན་ན། །རང་ལ་ཁས་
ལེན་ཡོད་པ་འགལ་ཞེས་བརྗོད་ནས་མཐའ་གཅིག་ཏུ་ཁས་ལེན་ཡོད་པའང་་་་་
སྐབས་མ་ཕྱེས་ན་རིགས་པའི་གནོད་པ་ཡོད་ཚུལ་དང་། སྔ་རབས་པ་རྣམས་་་་་
མགྲིན་གཅིག་ཏུ། །དབུ་མའི་རང་ལུགས་ཡིན་མིན་དང༌། །ཡོད་མེད་ལ་སོགས་
ཅིར་ཡང་ནི། །མེད་ཕྱིར་ཁས་ལེན་མེད་པར་འདོད། །རང་གཞུང་རྣམས་ལས་་་
ལམ་འབྲས་དང༌། །རྟེན་འབྱུང་གྲུབ་མཐའི་རྣམ་བཞག་ཀུན། །ཁས་བླངས་རང་
ལུགས་ཡོད་བཞིན་དུ། །ཐ་སྙད་ཐམས་ཅད་གཞན་ངོ་ལ། །སྐྱེལ་བ་ཚིག་དོན་་་་་
གཉིས་ཀར་འགལ། །ཞེས་ཁས་ལེན་མེད་པའི་ལུགས་ལའང་འགལ་བའི་ཁུར་་་་
ཆེན་ཞིག་ཡོད་པར་བརྗོད་དེ། རང་ལུགས་ལ། དེས་ན་དབུ་མ་ཆེན་པོའི་ངོར། །
ཁས་ལེན་ཅིར་ཡང་ཡོད་མིན་ཏེ། །དེ་ཡིས་སྣང་སྟོང་མཉམ་ཉིད་དུ། །རྟོགས་སླད་
ཡོད་མེད་ཡིན་མིན་སོགས། །དགག་སྒྲུབ་སྤྲོས་ཀུན་བྲལ་བས་ན། །གནས་ལུགས་
དོན་བཞིན་ཆོས་ཀུན་ཀྱང་། །ཁས་བླངས་རིགས་པས་མི་གྲུབ་ཕྱིར། །གང་དུ་ཁས་
ནི་ལེན་མི་བྱེད། །དེ་ལྟར་གནས་ལུགས་མཐར་ཐུག་དོན། །ཁས་ལེན་མེད་ཀྱང་
སྣང་ཚུལ་ལ། །ཐ་སྙད་བདེན་གཉིས་སོ་སོར་ཡང་། །ཁས་བླངས་ཡོད་དེ་དེ་་་་
གཉིས་ཀྱང་། །བདེན་གཉིས་དབྱེར་མེད་གནས་ལུགས་ལ། །ལྟོས་ན་ཚད་མ་་་་་
གཉིས་པོ་ཡང་། །ཉི་ཚེའི་གནས་ཡིན་དེ་གཅིག་གིས། །བདེན་གཉིས་འཛིན་པ་མི་
སྲིད་ཕྱིར། །དེས་ན་ཐ་སྙད་དོན་དམ་གྱི། །ཚད་མ་གཉིས་པོ་ཤེས་རབ་སྟེ། །བུམ་
，
，
，
，
，
248



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
སོགས་དེ་གཉིས་ཀྱིས་གཞན་ན། །ངོ་བོ་གཉིས་ནི་རྙེད་ན་ཡང་། །གཅིག་ཚེ་་་་
གཅིག་ནི་ཡོད་མིན་པས། །སོ་སྐྱེའི་བློ་ལ་བདེན་པ་གཉིས། །རེས་འཇོག་ཚུལ་ལས་
མི་སྣང་ཕྱིར། །སོ་སོ་གཞལ་བའི་ཁས་ལེན་གཉིས། །ཡོད་པ་ཉིད་དུ་གྲུབ་པ་ཡིན། །
ཞེས་བདེན་གཉིས་རྣམ་པར་ཕྱེས་ཏེ་དོན་དམ་གཏན་ལ་འབེབས་པའི་སྐབས་སུ་
ཁས་ལེན་ཀུན་དང་བྲལ་བ་དང་། ཐ་སྙད་གཏན་ལ་འབེབས་པའི་སྐབས་སུ་དབུ་
མ་ཆེན་པོ་ལ་ཁས་ལེན་ཡོད་ཚུལ་བརྗོད་དེ། གནས་སྣང་གཉིས་ལས་གནས་་་་་
ཕྱོགས་གཙོ་བོ་འཛིན་དགོས་ཚུལ་ཤུགས་ཀྱིས་བསྟན། ཕྱོགས་འདིར་བོད་སྔ་ཕྱི་
གཉིས་ཀྱི་བཞེད་དགོངས་མི་མཐུན་པ་ནི་གནས་ཚུལ་དང་སྣང་ཚུལ་གཉིས་ལས་
གང་ཞིག་གཙོ་ཆེར་འཛིན་པའི་ཆ་ནས་བྱུང་བ་རེད་སྙམ་སྟེ། གནས་ཕྱོགས་གཙོ་
ཆེར་བྱེད་པ་ནི་ཟབ་མོ་དབུ་མ་ཆེན་པོ་འདི་ཀོ་བློ་གྲོས་ཆེན་པོ་རྣམས་ཀྱི་སྤྱོད་་་
ཡུལ་ཡིན་པའི་ཆ་ནས་རྣམ་བཞག་མཛད་པ་ཡིན་ལ། སྣང་ཕྱོགས་གཙོ་ཆེར་བྱེད་
པ་ནི་རྟོག་བཅས་ཀྱི་བློ་ལ་བརྟེན་ནས་རྟོག་མེད་ཀྱི་ཡེ་ཤེས་འབྱུང་དགོས་པའི་
ཆོས་ཉིད་བཞིན་སྨྲ་བསམ་བརྗོད་འདས་ཀྱི་མཐར་ཐུག་གི་གཞལ་ཡས་སུ་འབྱོར་
བ་ལ་སྨྲ་བསམ་བརྗོད་ཡོད་ཀྱི་སྐས་རིམ་ལ་མ་བརྟེན་ཐབས་མེད་ཀྱི་ཆ་ནས་རྣམ་
བཞག་མཛད་པ་ཡིན་ནོ། །
སྐབས་བབ་མཁས་དབང་དགེ་ཆོས་ནས་སྤྱིར་གནས་སྣང་གཉིས་ལས་་་་་་
གནས་ཕྱོགས་གཙོ་བོ་བྱེད་པ་འཐད་ཕྱོགས་སུ་དམིགས་ཅིང་བྱེ་བྲག་གོ་རམས་
པ་སོགས་ཀྱི་ལྟ་དགོངས་ལ་བློ་རབ་ཕྱོགས་མོད་ཀྱང། འོན་ཀྱང་དེ་དག་གི་ལྟ་བ་
དང་རིགས་ལམ་རྗེས་བརྗོད་ཁོ་ན་མིན་ཏེ། རང་གི་དཔྱད་སྟོབས་ཀྱི་རིགས་པ་
དང་དོན་གྱི་གོ་བ་སྔོན་ལུགས་ཐུན་མིན་གང་དེས་གཞན་ལུགས་ལ་ལན་བརྗོད་
པའི་ཚུལ་གྱིས་ཟབ་མོ་དབུ་མ་པ་ལ་ཁས་ལེན་མེད་ཚུལ་ལུང་རིགས་དཔེ་གསུམ་
-
249



，
དགེ་འདུན་ཆོས་འཕེལ།
གྱི་སྒོ་ནས་གསལ་ཆ་བཏོན་ཡོད་དེ། ཀླུ་སྒྲུབ་དགོངས་རྒྱན་དུ། དོན་དམ་པ་ལ་
དཔྱོད་པའི་སྐབས་སུ་དབུ་མ་པ་ལ་ཁས་ལེན་མེད་པ་དང་། ཀུན་རྫོབ་ལ་དཔྱོད་
པའི་སྐབས་སུ་ཁས་ལེན་ཡོད་པ་བཞེད། ཀུན་རྫོབ་ཐ་སྙད་དཔྱད་པ་ལ་ཁས་་་་
ལེན་ཡོད་པ་སྨྲ་བའང་མཐའ་གཅིག་ཏུ་ཐ་སྙད་ལ་ཁས་ལེན་ཡོད་པར་མི་གོ་བ།
གཉིས་འཛིན་གྱི་སྣང་བ་མ་ལོག་པའི་སོ་སྐྱེ་རྣམས་ཀྱིས་དབང་མེད་དུ་ཁས་ལེན་
དགོས་པ་སྟེ། གཞན་ངོའི་ཁས་ལེན་དུ་བཞེད་ལ། ཆོས་ཉིད་རྟོགས་པའི་རྣལ་་་་
འབྱོར་པ་རང་ངོའི་ཁས་ལེན་ཅི་ཡང་མེད་པ་བཞིན་དབུ་མ་པ་ལ་ཁས་ལེན་མེད་
ཅེས་བརྗོད་དོ། །དེ་ཡང་ཁས་ལེན་ལ་རང་ངོ་དང་གཞན་ངོ་གཉིས་སུ་ཕྱེ་བའི་
ཕན་འབྲས་སུ། སོ་སྐྱེ་རྣམ་རྟོག་ལ་རྩ་བ་གཏད་པའི་ཚུལ་གསུམ་རྟོག་གེའི་་་་་
རིགས་པ་བ་རྣམས་ཀྱི་སོམ་ཉི་ཡི་དྲ་བ་སྟེ། ཁས་ལེན་མེད་པའི་སྔ་རྒོལ་གྱི་མདུན་
སར་ཁས་ལེན་ལྡན་གྱི་ཕྱི་རྒོལ་གྱིས་ལུང་རིགས་ཀྱི་སྒོ་ནས་རྩོད་པ་བྱེད་ཚེ་ལན་
གང་བཏབ་ཐམས་ཅད་ཁས་ལེན་ཤ་སྟག་ཏུ་འགྱུར་བར་དོགས་པ་དེ་ཉིད་བདེ་
བླག་ཏུ་སེལ་ནུས་པའི་ཕྱིར་རོ། །གཞན་ཡང་ཀླུ་སྒྲུབ་དགོངས་རྒྱན་དུ་དཔེ་འདི་
ལྟར་བཀོད་ཡོད་དེ། ཉག་སྐེད་བུ་ལོང་མའི་མདུན་དུ་ཁྱོད་རང་འཁོར་ལོས་་་་་
བསྒྱུར་བའི་རྒྱལ་པོ་ཡིན་ནོ་བྱ་བ་ཁས་ལེན་ཡིན། བུ་ལོང་མས་འོ་ན་ཁྱོད་ཀྱིས་
རང་ལུགས་སུ་ཁས་ལེན་པ་ཡིན་ནམ། ངའི་ངོ་སྲུང་ཙམ་ཡིན་ཞེས་དྲིས་ཚེ་ངོ་་་་
སྲུང་གཏན་ནས་མ་ཡིན་གྱི། ཁོ་བོ་རང་གི་ལུགས་ཡིན་ཞེས་བརྗོད་པ་ལས་ཐབས་
གཞན་མེད་མོད། ཁས་ལེན་དེ་འདྲ་བུ་ལོང་མ་ལ་འཇིགས་ནས་དབང་མེད་དུ་
ཁས་བླངས་པ་ལས། སེམས་ཀྱི་སྟེང་ནས་ཡིད་ཆེས་ཅུང་ཟད་ཀྱང་མེད་པ་བཞིན་
དུ། མེ་ཡིས་ཚིག ཆུ་ཡིས་གྲང༌། རླུང་གི་བསྐྱོད་པ་སོགས་བུ་ལོང་མ་དང་འདྲ་
བས་ཕྱི་རོལ་གྱི་ནུས་པ་འདི་དག་དབང་མེད་དུ་ཁས་ལེན་དགོས་པར་བདེན་་་་
250



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
མོད། རང་ལུགས་ལ་ཁས་ལེན་མི་དགོས་པའི་ཁྱད་པར་ཕྱེད་དགོས་ཞེས་་་
གསུངས་པ་བཞིན་ལག་པ་མེ་དང་འཕྲད་ཚེ་ཨ་ཚ་ཚ་ཟེར་བ་དེ་སོ་སྐྱེ་གཉིས་་་་
སྣང་ཅན་གྱི་ངོར་བསླུ་མེད། བསྙོན་མེད། ཁས་ལེན་ཡིན་ལ། དེ་བཞིན་ལག་པ་
ཤ་ཡིན་པས་མེ་ལ་ཐུག་ན་ཅི་ལ་མི་ཚ་ལྟ་བུ་རྒྱུ་མཚན་དང་སྦྱར་བ་འདི་ཀོ་མཁས་
པ་ལུགས་ཀྱི་ལུང་རིགས་ཀྱིས་གྲུབ་པའི་ཚད་མ་ཡིན་མོད། འོན་ཏེ་གཉིས་སྣང་
ནུབ་པའི་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱི་མདུན་སར། ཚ་ཡུལ་དང་ཚ་
བྱེད་གང་ཡང་མ་གྲུབ་པར་མཉམ་པ་ཉིད་དུ་གྱུར་བའི་རྒྱུ་མཚན་གྱིས་ཟབ་མོ་
ཆོས་ཀྱི་དབྱིངས་ལ་འཇུག་པའི་ཐབས་མཆོག་དབུ་མ་ཐལ་འགྱུར་བ་ལ་ཚད་མ་
གྲུབ་པ་མེད་ལ་ཁས་ལེན་ཀྱང་ཅི་ཡང་མེད་པར་བརྗོད་དོ། །
དབུ་མ་ཐལ་འགྱུར་བའི་ལུགས་ལ་ཁས་ལེན་མེད་ཅེས་བཞེད་པ་ལ། རང་
ངོའི་དང་གཞན་ངོའི་རྣམ་བཞག་གསལ་བོར་ངེས་ཐུབ་ན་ཁས་ལེན་མེད་པ་དེ་
ཉིད་ཀྱང་བློ་གྲོས་ཆེན་པོའི་སྤྱོད་ཡུལ་ཉག་གཅིག་ཡིན་པ་ཤེས་ཐུབ་སྟེ། དགེ་་་
འདུན་ཆོས་འཕེལ་ནས། གཞན་ངོར་ཁས་བླངས་པའི་རྣམ་བཞག་འདི་མེད་ན།
སྣང་སྲིད་དག་པ་རབ་འབྱམས་སུ་ཤར་བའི་སངས་རྒྱས་དང་ཐམས་ཅད་མ་་་་་
དག་ཟག་བཅས་སུ་ཤར་བའི་སོ་སྐྱེ་གཉིས་ཀྱི་བར་དུ་ཆོས་ཚིག་གཅིག་སྨྲ་བའི་
སྐལ་བ་ག་ལ་ཡོང་ཞེས་གསུངས་ཏེ། སོ་སྐྱེ་རང་ལ་འཆར་ཚུལ་ཇི་ལྟ་བ་བཞིན་དུ་
ཁས་བླངས་པའམ་ཡིད་ཆེས་པ་དེ་སོ་སྐྱེའི་རང་ལུགས་ཀྱི་ཁས་ལེན་ཡིན་ལ། སོ་
སྐྱེ་ནི་འཁྲུལ་བའི་སྣོད་རྐྱལ་ཡིན་པས་ཚུལ་དེ་འཕགས་པས་རང་ངོར་ཁས་མི་་་་
ལེན། སྣང་ཚུལ་དང་གནས་ཚུལ་མི་མཐུན་པ་ཁས་ལེན་པ་དེ་འཕགས་པས་སོ་
སྐྱེའི་སྣང་ཚུལ་ལྟར་ཁས་ལེན་པ་དེ་གཞན་ངོའི་ཁས་ལེན་ཡིན། སྣང་བ་དེ་ཀའི་
སྟེང་དུ་སྣང་བའི་བདེན་བཞི་ལམ་ལྔ་སོགས་ཁས་ལེན་པ་དོན་ལ་འཁྲུལ་སྣང་་་་་
251



ས་ས་ས་
དགེ་འདུན་ཆོས་འཕེལ།
ཁས་ལེན་པ་ཡིན་མོད་ཀྱི། འཁྲུལ་སྣང་གི་རིམ་པ་འདི་ལ་མ་བརྟེན་པར་མཐར་
ཐུག་གི་གནས་སུ་བགྲོད་པའི་ལམ་མེད་པས་ན། ཡིད་ལ་ཁས་ལེན་མེད་པར་ཐག་
ཆོད་ཅིང་ཁ་ནས་རྣམ་བཞག་སྣ་ཚོགས་ཁས་ལེན་དགོས་ཏེ། ཆོས་རྣམས་་་་་
གཟིངས་དང་འདྲ་ཤེས་ནས་ཞེས་བརྗོད་པ་ལྟར་འཁོར་བའི་ཆུ་བོའི་ཕ་རོལ་དུ་
བསླེབས་ཚེ། ས་བཅུ་ལམ་ལྔ་སོགས་ཆོས་ཀྱི་གྲུ་གཟིངས་དེ་ཉིད་འཁོར་བ་དང་
ལྷན་ཅིག་ཏུ་སྤང་བར་བྱ་དགོས་པའི་ཕྱིར་རོ། །རྒྱུ་མཚན་དེ་ལྟ་བས་ན་སྣང་བ་
ཐ་སྙད་དུ་ཁས་ལེན་པ་ནི་སོ་སྐྱེའི་སྣང་ཚུལ་ལྟར་གྱི་ཁས་ལེན་ཡིན་གྱི། དོན་དམ་
པར་ཁས་ལེན་མེད་པ་ནི་ཟབ་མོ་དབུ་མའི་ངང་ཚུལ་མཐར་ཐུག་པ་ཡིན་ནོ། །
དེ་ཡང་ཐ་སྙད་དུ་ཡོད་པ་ཁས་མ་བླང་ན་དགག་བྱ་ཁྱབ་ཆེ་བས་ཆད་ལྟར་
ལྷུང་བ་དོགས་པའི་དགེ་བཤེས་ཤེར་རྒྱམ་སོགས་དགེ་ལྡན་ལུགས་བཟང་གཙང་
མར་འཛིན་པའི་མཁས་པ་དག་ནས་ལུང་རིགས་གཉིས་ལྡན་གྱི་སྒོ་ནས་ཀླུ་སྒྲུབ་
དགོངས་རྒྱན་ལ་དགག་པ་མཛད་ཡོད་དེ། དགག་ཡིག་མི་འཇིགས་སེང་གེའི་ང་
རོར། དཔྱད་ན་ཏིལ་འབྲུའི་ཆ་ཡང་མི་རྙེད་དེ། །བརྟག་བཟོད་ཁས་ལེན་བྲལ་བ་
དངོས་པོའི་གཤིས། །ཐ་སྙད་རྟེན་ཅིང་འབྲེལ་འབྱུང་མི་བསླུ་བས། །ཡོད་ཀྱང་་་
བདེན་པར་མེད་པ་ཀླུ་སྒྲུབ་ལུགས། །ཞེས་དང་། ཁས་ལེན་མེད་པའི་གསུང་ཟིན་
མང་ན་ཡང་། །ཁས་ལེན་ཡོད་པ་རྒྱལ་བའི་དགོངས་པ་ཡིན། །ཁས་ལེན་མེད་ལ་
ཐམས་ཅད་མ་རུང་ཞིང༌། །ཁས་ལེན་ཡོད་ལ་རུང་བར་ཀླུ་སྒྲུབ་བཞེད། །ཅེས་་་་
རྗེའི་ལྟ་བའི་སྙིང་བོ་མདོར་དྲིལ་གོ་སླའི་ངང་ནས་བརྗོད་ཡོད། དེང་གི་མཁས་པ་
འགའ་ནས་བསྟན་པའི་ལ་རྒྱ་སྲུང་བའི་ཆེད་དུ་ཀླུ་སྒྲུབ་དགོངས་རྒྱན་ལ་རྒྱུད་་་་
རིམ་ལྡན་པ་ཞིབ་ཏུ་མི་དཔྱད་པར་ཚིག་སྣ་ཐན་ཐུན་རེ་སྤར་འཛིན་བྱས་ཏེ་སུན་
འབྱིན་བྱེད་ཁུལ་མང་སྟེ། ཐལ་འགྱུར་བ་ལ་ཁས་ལེན་ཡོད་པར་ཐལ། རང་་་་་་
，
252



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
ལུགས་ཀྱི་གཞི་ལམ་འབྲས་གསུམ། དཀོན་མཆོག་གསུམ། འཁོས་འདས་ཀྱི་རྣམ་
བཞག་ཚང་མ་རྒྱལ་བའི་དགོངས་པ་ཇི་ལྟ་བ་བཞིན་དུ་ཁས་ལེན་པའི་ཕྱིར་དང༌།
ཐལ་འགྱུར་བ་ལ་ཁས་ལེན་ཡོད་པར་ཐལ། ཁས་ལེན་མེད་པར་ཁས་ལེན་པ་གང་
ཞིག དེ་ཡང་ཁས་ལེན་པའི་ཕྱིར་ཞེས་ཐལ་འཕྲེང་འཕེན་པ་འདུག་མོད། དེ་ལ་
དགེ་ཆོས་ཀྱི་ཀླུ་སྒྲུབ་དགོངས་རྒྱན་ཞིབ་ཏུ་མ་བལྟས་པའི་སྐྱོན་འབབ་སྟེ། གཞུང་
དེར་ཁས་ལེན་མེད་པ་དེ་ཉིད་ཆོས་ཅན་དུ་བྱས་ནས་ཁས་ལེན་ཡིན་མིན་སོགས་
དཔྱད་པ་ཕན་ཆད་ཀུན་རྫོབ་དཔྱོད་པའི་སྐབས་ཡིན་ཞེས་དང༌། དོན་དམ་པ་ལ་
དཔྱོད་པའི་སྐབས་སུ་ཁས་ལེན་མེད་ཅེས་སྨྲས་པ་དེ་ག་རང་ཁས་ལེན་ཡིན་་་་་
སོགས་བརྗོད་པ་ནི། ང་མནལ་ལམ་དུ་འགྲོ་བས་ཅི་ཡང་མ་སྨྲས་ཞིག་བརྗོད་པ་
ན། ཁ་ལ་མ་ཉན་པར་མནལ་ལམ་དུ་འགྲོ་བས་ཅི་མ་སྨྲས་ཞིག་བརྗོད་པ་དེ་ག་
རང་མནལ་དུ་མི་འགྲོ་བའི་རྟགས་ཞེས་ཀྱལ་ཀ་བྱེད་པ་དང་འདྲ་བས་སྙིང་པོ་ཅི་
ལ་ཡོད་ཅེས་དང་། ཁས་ལེན་མེད་པའི་སྔ་རྒོལ་མཉམ་བཞག་སྨྲ་བྲལ་གྱི་ངང་དུ་
བཞུགས་པ་ལ། ཁས་ལེན་ལྡན་གྱི་ཕྱི་རྒོལ་གྱིས་ལུང་རིགས་ཀྱི་སྒོ་ནས་རྩོད་པ་་་་
བྱེད་ཚེ་ལན་གང་བཏབ་ཐམས་ཅད་ཁས་ལེན་ཤ་སྟག་ཏུ་འགྱུར་བས་ཁས་ལེན་
མེད་པའི་ལྟ་བ་འདི་ཚིག་དང་སྒྲ་དང་ཁྱད་པར་རྟོག་གེ་རིགས་པའི་ནང་དུ་ཤོང་
བའི་གནས་མེད་པ་ཡིན་ནོ། །ཞེས་དང་། སོ་སོའི་སྐྱེ་བོའི་རྣམ་རྟོག་ལ་རྩ་བ་་་་་
གཏད་པའི་ཚུལ་གསུམ་རྟོག་གེའི་རིགས་པ་ནི་རང་གིས་རང་ཉིད་གཞོམ་པའི་
ཐབས་ཙམ་བྱས་ན་བཟང་མོད། ཁས་ལེན་མེད་པའི་ལྟ་བ་ལ་གནོད་པའི་ལག་ཆ་
བྱེད་ན་ཆོས་ཀྱི་དབྱིངས་ལ་འཇུག་པའི་ཐབས་མེད་པ་སློབ་དཔོན་ཕྱོགས་ཀྱི་་་་
གླང་བོས་ཚད་མ་ཀུན་བཏུས་སུ་ཆེས་ཤིན་ཏུ་གསལ་བར་གསུངས་སོ་ཞེས་པ་་་་
སོགས་ལ་མཉམ་འཇོག་མ་བྱས་པ་དང་། དབུ་མ་པ་ལ་ཁས་ལེན་མེད་ཅེས་་་་་
，
253



དགེ་འདུན་ཆོས་འཕེལ།
བརྗོད་པ་དེ་ཉིད་ནི་དབུ་མ་པའི་ཁྱད་ཆོས་གཙོ་བོ་སྟེ། གཞན་ཕྱོགས་མ་ལུས་པ་
འགོག་པ་མ་ཟད་རང་གི་ཕྱོགས་ཀྱང་དེ་དང་མཐུན་པའི་རིགས་པ་དེ་ཉིད་ཀྱིས་
དགག་པར་བྱེད་པའི་གནད་གསང་གཙོ་བོ་ལ་ཐུགས་མཉམ་མ་བཞག་པའི་སྐྱོན་
དུ་སྣང་ངོ༌། ། །
དེ་ལྟ་བས་ན། རྗེའི་ལུགས་ཀྱི་ལྟ་དགོངས་ལ་ཐབས་ཤེས་གཉིས་ལས་་་་
ཐབས་ཚུལ་གྱིས་ཁྱད་དུ་འཕགས་ཏེ། གདུལ་བྱའི་བློ་དང་བསྟུན་པའི་གཞུང་་་
ལུགས་ཀྱི་སྐས་རིམ་ཞིག་མཐར་ཐུག་འབྲས་བུ་ཆེན་པོའི་གཞལ་ཡས་སུ་བསྲིང་
ཡོད་པའི་ཕྱིར་དང༌། སྔ་རབས་ལུགས་འཛིན་མཁས་དབང་རྣམས་ཀྱི་ལྟ་་་་་
དགོངས་འདི་རིགས་པ་ཁོ་ནས་དཔྱད་དེ་བཞག་པའི་ལུགས་སུ་སྣང་བས་ཐབས་
ཤེས་གཉིས་ལས་ཤེས་རབ་ཀྱིས་ཁྱད་དུ་འཕགས་ཏེ། རྣམ་དཔྱོད་ཆེན་པོའི་སྤྱོད་
ཡུལ་དུ་གཙོ་ཆེར་དགོངས་ནས་གཞུང་ལུགས་ཀྱི་རྣམ་བཞག་མཛད་པའི་ཕྱིར་ན།
མཐར་ཐུག་བློ་ཟད་ཆོས་འདས་ཀྱི་གོ་འཕང་དུ་མྱུར་མགྱོགས་འཕུར་གྲུ་ཞིག་་་་
བརྟེན་པ་དང་ཁྱད་མེད། དེ་ཡང་སྔ་མ་ནི་ཡོངས་ཁྱབ་ཀྱི་རང་བཞིན་ཡོད་ལ།
ཕྱི་མ་ནི་བྱེ་བྲག་གི་རང་བཞིན་ལྡན། ཕྱོགས་གཉིས་ལ་རང་སོ་སོའི་དགེ་མཚན་
གྱི་ཆ་ཡོད་པས་ན་གཅིག་གི་ཚབ་གཅིག་གིས་བྱེད་མི་ཐུབ་ལ་བཟང་ངན་གྱི་ཁྱད་
པར་ནི་དེ་བས་ཀྱང་འབྱེད་དུ་མེད་དོ། །
བཞི། བདེན་གཉིས་དཔྱད་པའི་སྐོར།
དབུ་མ་འཇུག་པའི་རིག་པ་འདི་ཀོའི་ཚན་རིག་རང་བཞིན་གྱི་རིགས་ལམ་
གསུམ་སྟེ། གཞི་དབུ་མ་བདེན་གཉིས་ཟུང་འཇུག ལམ་དབུ་མ་ཐབས་ཤེས་ཟུང་
254



-
---
-
དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
འཇུག འབྲས་བུ་དབུ་མ་སྐུ་གཉིས་ཟུང་འཇུག་སྟེ། རྒྱུད་རིམ་ལྡན་ཅིང་ཕན་་་་
ཚུན་གཅིག་ལ་གཅིག་རྟེན་གྱི་ཚུལ་གྱིས་དབུ་མ་རིག་པའི་མ་ལག་འཐུས་ཚང་་་
ཅན་དུ་གྲུབ་ཡོད། གཞི་དབུ་མ་ནི་ལྟ་བ་གཏན་ལ་འབེབས་བྱེད་ཀྱི་རིགས་པ་སྟེ།
གཞུང་ལུགས་ཀྱི་རང་བཞིན་ལྡན་ལ། ལམ་དབུ་མ་ནི་སྒོམ་པ་ཉམས་སུ་ལེན་་་་
བྱེད་ཀྱི་རིག་པ་སྟེ་ལག་བསྟར་གྱི་རང་བཞིན་ལྡན། འབྲས་བུ་དབུ་མ་ནི་མཐར་
ཐུག་འཚང་རྒྱ་བའི་རིག་པ་སྟེ་དམིགས་བྱ་མངོན་འགྱུར་གྱི་རང་བཞིན་ལྡན་ནོ། །
དེས་ན་བདེན་གཉིས་ཀྱི་རྣམ་བཞག་ནི་དབུ་མའི་རྨང་རྡོ་ཡིན་ལ་དབུ་མར་་་་་
འཇུག་པའི་སྒོ་ཡང་ཡིན་པས་ན་སྔ་ཕྱི་མཁས་པ་རྣམས་ནས་ཕྱོགས་འདིར་ཕྲ་་་
ཞིབ་རིགས་པའི་འཇུག་པ་ཧ་ཅང་མང་ལ་དེ་བསྟུན་གྱི་རིགས་པའི་བགྲོ་གླེང་་་་
ཡང་མི་ཉུང་བ་ཞིག་བྱུང་། བདེན་གཉིས་རེ་རེ་ནས་ངོས་འཛིན་ཇི་ལྟར་མཛད་
སྙམ་ན། ཇི་ལྟ་བའི་གནས་ལུགས་གང་ཞིག མཉམ་བཞག་བློ་འདས་ཡེ་ཤེས་ཀྱི་
ཡུལ་དུ་གྱུར་བ་ལ་དོན་དམ་བདེན་པ་དང༌། ཇི་སྙེད་པའི་སྣང་ཚུལ་གང་ཞིག
མཐོང་བ་ཐ་སྙད་པའི་བློ་ཡི་ཡུལ་དུ་གྱུར་བ་ལ་ཀུན་རྫོབ་བདེན་པ་ཞེས་བརྗོད་ལ།
དེ་གཉིས་ཟུང་དུ་འབྲེལ་བ་ནི་ཆོས་ཀུན་སྣང་བའི་ཆ་ནས་ཀུན་རྫོབ་ཏུ་བརྗོད་ལ་
སྟོང་པའི་ཆ་ནས་དོན་དམ་དུ་བརྗོད། དཔེར་ན་ཆུ་ནང་གི་ཟླ་བ་བཞིན་སྣང་་་་
བའི་ཆ་ནས་སྟོང་ལ་སྟོང་བའི་ཆ་ནས་སྣང་བའོ། །སྣང་སྟོང་ཟུང་འཇུག་གམ་་་
བདེན་གཉིས་ཟུང་དུ་འཇུག་པ་ནི་འགལ་བ་ཡིན་ལ་གཅིག་གྱུར་ཀྱང་ཡིན་པས་
ན་འདི་ཀོའང་འཛམ་གླིང་མཚན་ཉིད་རིག་པའི་གཞལ་ཡས་ཁང་གི་རྒྱ་ཕིབས་
སུ་བསྔགས་པའི་རྩོད་སྒྲུབ་སྨྲ་བའི་ཡང་སྙིང་དུ་གྲུབ་བོ། །སྤྱིར་བདེན་གཉིས་ཀྱི་
དོན་གཏན་ལ་འབེབས་ཚུལ་སྔ་ཕྱི་མཁས་དབང་དག་ནས་ཚིག་ཟིན་མི་འདྲ་བ་
ཅུང་རེ་ཡོད་པ་ལས་མཐར་ཐུག་མདོ་དོན་གཅིག་ཏུ་འབབ་མོད། བདེན་གཉིས་
255



དགེ་འདུན་ཆོས་འཕེལ། །
ལས་འཕྲོས་པའི་ལྟ་བ་འཛིན་མཚམས་མི་འདྲ་བ་མང་སྟེ། བདེན་པ་གཉིས་ལས་
གང་ཞིག་གཙོ་བོ་འཛིན་པ་དང་། ཀུན་རྫོབ་ཏུ་ཡོད་པ་དང་དོན་དམ་དུ་མེད་པ་
ཞེས་པའི་གོ་བ་ལེན་ཚུལ་མི་འདྲ་བ། དོན་དམ་པར་མེད་པས་མེད་གོ་ཆོད་མིན་
དང་ཀུན་རྫོབ་ཏུ་ཡོད་པས་ཡོད་གོ་ཆོད་མིན་སོགས་ཀྱི་རིགས་པའི་དཔྱད་ཚུལ་
ཁྱད་པར་ཅུང་ཆེ་བ་ཡོད་དེ། སྐབས་བབ་དགེ་འདུན་ཆོས་འཕེལ་ཚང་དབང་རྣོ་
རིགས་པའི་རྗེས་འབྲང་ཞེས་བརྗོད་པ་ལྟར་སྔ་ཕྱི་མཁས་པའི་བཞེད་སྲོལ་ཡོད་
རྒུ་རང་གི་རིགས་པའི་སྲང་མདའ་རུ་བཀྱགས་ཏེ་དཔྱད་པ་བྱས་པ་ལས་སྔ་ཕྱིའི་
ལུགས་གང་ལའང་གྲགས་པའི་རྗེས་སུ་མ་འབྲང་སྟབས་ཀླུ་སྒྲུབ་དགོངས་རྒྱན་གྱི་
དབུ་ནས་ཞབས་སུ་བསྡུ་བའི་ཆོས་ཀུན་རིགས་པ་རྣམ་དག་གི་དྲི་བསུང་འཐུལ་
ཞིང་གཟུར་གནས་མཁས་པའི་ཁྱད་ཆོས་མངོན་པར་དོད་ཡོད། སྐབས་སྐབས་
སུ་སྔ་ཕྱི་མཁས་པའི་བཞེད་སྲོལ་བཀོད་དེ་རང་གི་ཐུགས་སུ་མ་སོང་བའི་རིགས་
སྔ་ཕྱིའི་ལུགས་གང་དུ་སོང་རུང་ངོ་དགའ་ཚུལ་འཆོས་ཀྱི་གཤིས་ངན་རྦད་དེ་་་
བསྐྱུར་ནས་བདེན་པ་བདེན་ཐུབ་སྒོས་སུན་འབྱིན་མཛད་དེ་རང་བཞེད་གསལ་
བརྗོད་བྱས་ཡོད། ཁོང་གི་གྲུབ་མཐའ་འམ་ལུགས་ཕྱོགས་ཀྱི་རྒྱ་ལས་འགོངས་་་
པའི་ཞིབ་འཇུག་བྱེད་ཐབས་དེ་མཐའ་གཅིག་ཏུ་རང་ལུགས་གཙང་མ་གཙིགས་
སུ་འཛིན་པར་དགའ་བའི་སྲོལ་རྒྱུན་གྱི་མཁས་པའི་མདུན་སར་མཛེས་པ་མ་་་་
གྱུར་སྟབས། ཁོང་ལ། གང་དུའང་མི་གཏོགས་གང་གིའང་སྲོལ་མིན་ཏེ། །རྙིང་མ་
མ་ཡིན་རྙིང་མ་གནད་ཀྱིས་དབེན། །གསར་མ་མ་ཡིན་གསར་མའི་སྲོལ་དང་་་་
འགལ། །ཀུན་གྱི་ལུང་རིགས་རྡོ་ཆ་འབེབས་པའི་ཡུལ། །ཀུན་ནས་ཀུན་ཏུ་རྣམ་པ་
འཁྱམས་པ་ཡིན། །ཞེས་པ་ལྟ་བུའི་ཚིག་ངན་མི་ཉུང་བ་ཞིག་ཕོག་མོད། ཡིན་ན་
ཡང་གྲུབ་མཐའ་འམ་ལུགས་ཕྱོགས་ཀྱིས་བློ་མིག་མ་ལྡོང་བའི་གཟུར་གནས་བའི་
256



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
སྣང་ངོར་དགེ་འདུན་ཆོས་འཕེལ་གྱི་ཚུལ་ལུགས་འདི་ཀོ་ནི། ཁོང་གི་ཐུགས་སྲས་
ཟླ་བ་མཚན་ཅན་གྱིས། གངས་ཅན་གསར་རྙིང་དམ་པ་གོང་མ་ཡི། །བཞེད་སྲོལ་
གཅིག་ཏུ་དྲིལ་བའི་ལེགས་བཤད་འདི། །ཁོ་བོའི་བླ་མའི་ཐུགས་རྗེའི་དགོངས་
ཀློང་ནས། །མཁྱེན་པའི་ཉི་མ་ཕྱོགས་སུ་འཆར་བའི་ཚེ། །དམུས་ལོང་ལོག་རྟོག་
སྙིང་ལ་གཟན་ན་ཡང་། །མིག་ལྡན་བློ་ཡི་གེ་སར་འཛུམ་པར་གྱུར། །ཞེས་བརྗོད་
པ་དེ་དེ་བཞིན་དུ་འདུག་སྙམ་མོ། །
༡. བདེན་པ་གཉིས་ལས་གང་ཞིག་གཙོ་བོར་འཛིན་པའི་ཐད།
དེ་ཡང་བདེན་པ་གཉིས་ལས་ཀུན་རྫོབ་བམ་དོན་དམ་གང་ཞིག་ག ཚིགས་
སུ་འཛིན་པ་ལ་སྔ་ཕྱི་བཞེད་ཚུལ་མི་འདྲ་བ་ཁ་ཤས་མཆིས་ཏེ། སྣང་བ་ཀུན་རྫོབ་
ནི་འཁྲུལ་བའི་སྣང་བ་ཁོ་ན་ཡིན་པས་སྤང་བྱ་ཡིན་ཞིང་སྟོང་ཉིད་དོན་དམ་ནི་
མ་འཁྲུལ་བ་ཡང་དག་ཡིན་པས་དེ་ཉིད་ཐུགས་ཞེན་ཆེ་བའི་ཚུལ་གྱིས་རྣམ་་་་་
བཞག་མཛད་པ་ནི་བོད་སྔ་རབས་པ་ཁ་ཅིག་གི་ལུགས་ཡིན། ཐ་སྙད་ཀུན་རྫོབ་
ཁོ་ན་ཙམ་གྱི་ངོས་ནས་མདོ་སྔགས་རྒྱུད་སྡེ་གོང་འོག་གི་ལྟ་བ་ཡི་མཐོ་དམན་གྱི་
ཁྱད་པར་མཛད་ཆོག་པས་སྟོང་པའི་དབྱིངས་ཕར་བཅད་ནས་ཀུན་རྫོབ་བདེན་
པ་གཙིགས་སུ་འཛིན་པ་ནིའང་བོད་སྔ་རབས་པ་ཁ་ཅིག་གི་ལུགས་ཡིན། སྤྱིར་
གནས་ལུགས་སྣང་སྟོང་བདེན་གཉིས་ཟུང་དུ་འཇུག་པ་བཞེད་ཀྱང་། དོན་དམ་
དཔྱོད་པའི་རིགས་པ་གང་གིས་ཀྱང་སྣང་བ་འགོག་མི་རུང་སྟེ། འགོག་ན་ཐ་སྙད་
ལ་བསྐུར་བ་བཏབ་ཅིང་ཆད་པའི་ལྟ་བར་འགྱུར་བར་དོགས་པའི་ཆ་ནས་ཀུན་
རྫོབ་རྟེན་འབྲེལ་གྱི་སྣང་བ་ཡང་ནས་ཡང་དུ་བརྗོད་པའི་ལུགས་ནི་བོད་ཕྱི་་་་་
རབས་རྗེ་བཙུན་ཙོང་ཁ་བ་ཆེན་པོའི་ལུགས་ཡིན། སྣང་བ་ཐ་སྙད་བདེན་པ་དང་
སྟོང་པ་དོན་དམ་བདེན་པ་འདི་གཉིས་ནི་སྣང་བ་ཐབས་དང་སྟོང་པ་ཐབས་་་
257



དགེ་འདུན་ཆོས་འཕེལ།
ལས་བྱུང་བ་ཉིད་དུ་འཆར་སྟེ་གཅིག་ཤོས་ཡོད་པར་གྱུར་ན་ཅིག་ཤོས་མེད་པ་
ཉིད་དུ་མི་སྲིད་པས་ཆུ་དང་རླན་ལྟར་ཡེ་ནས་འདུ་འབྲལ་མེད་པར་གནས་པས་
སོ་སོར་བྱར་མེད་པ་དེ་ཡི་ཕྱིར་ན། གཞི་ལམ་འབྲས་གསུམ་གང་ལ་ཡང་སྣང་བ་
དང་དེའི་སྟོང་པ་ཉིད་དག་སོ་སོའི་ཆར་ནི་གཉིས་འཛིན་ཅན་སོ་སྐྱེའི་ངོར་གྲུབ་
ཅིང་། གནས་ལུགས་ཀྱི་དོན་དུ་ནམ་ཡང་སོ་སོར་དབྱེ་བ་ཡེ་ནས་མེད་པས་སྣང་
སྟོང་ཟུང་འཇུག་ཅེས་བཞེད་པ་ནི་འཇུ་མི་ཕམ་གྱིས་མཚོན་པའི་སྔ་འགྱུར་རྙིང་
མ་བའི་མཁས་གྲུབ་དག་གི་དགོངས་པ་ཡིན། དེ་དང་ཧ་ཅང་མཐུན་ཤས་ཆེ་བ་
ནི་མཁས་པའི་ཁྱུ་མཆོག་གོ་ཤག་སྟག་གསུམ་གྱིས་མཚོན་པའི་སྔ་རབས་ལུགས་
འཛིན་པའི་ལྟ་དགོངས་ལགས་ཏེ། སྟོང་བཞིན་དུ་སྣང་ལ་སྣང་བཞིན་དུ་སྟོང་
བས་ན་སྣང་སྟོང་ཟུང་དུ་འཇུག་ལ། སྣང་བ་དེ་ཉིད་ཀྱང་ཡེ་ནས་སྟོང་པ་ཉིད་
ཡིན་པའི་གནད་ཀྱིས་རྟེན་འབྱུང་དུ་རང་སྣང་བ་ཡིན་པ་དང་། སྟོང་པ་ཡིན་་་
ལུགས་ནི་ཆོས་ཐམས་ཅད་རྟེན་འབྱུང་དུ་སྣང་རུང་རང་བཞིན་གྱིས་གྲུབ་པ་་་་
རྡུལ་ཙམ་ཡང་མེད་པའི་ཆ་ནས་སྟོང་པ་ཉིད་དང་། ཇི་སྐད་དུ། རྟག་ངུའི་རྟོགས་
བརྗོད་ལས། ཆོས་རྣམས་རྡུལ་ཙམ་དམིགས་པ་མེད་ན་ཡང་། །མངོན་པར་ཞེན་
རྣམས་སྐྲག་པ་སྤང་པའི་ཕྱིར། །གཞན་ངོར་རྟེན་འབྲེལ་ཙམ་ཞིག་ཁས་ལེན་ལ།།
ཞེས་གསུངས་པ་ལྟར། དོན་དམ་པར་ཡོད་མེད་སོགས་སྤྲོས་པའི་མཐའ་བརྒྱད་
དང་བྲལ་བས་བློས་གང་དུའང་འཛིན་མི་རུང་བ་མ་ཟད། འཕགས་པའི་ཡེ་ཤེས་
ཀྱི་སྤྱོད་ཡུལ་དུའང་མེད་དེ། མཉམ་པ་ཉིད་ལས་ཡུལ་དང་ཡུལ་ཅན་ཞེས་འབྱེད་
དུ་མེད་པའི་ཕྱིར་དང་། ཐ་སྙད་ཀུན་རྫོབ་ཏུ་རང་བཞིན་གྱིས་གྲུབ་པ་ཁེགས་་་་
ཀྱང་ལས་འབྲས་ལ་སོགས་བྱ་བྱེད་ཐམས་ཅད་གཞན་ངོ་ཙམ་ལ་ཁས་ལེན་ཡོད་
དོ། །དེ་ལྟར་བདེན་གཉིས་ལས་འཕྲོས་པའི་ཚུལ་དེ་ཉིད་སྔ་རབས་ལུགས་འཛིན་
258



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
གོ་ཤག་སྟག་གསུམ་དང་ཕྱི་རབས་རྗེ་ཙོང་ཁ་བའི་བཞེད་དགོངས་ཟུང་ནི་ཅུང་
ཚབ་མཚོན་རང་བཞིན་ཅན་དུ་གྲུབ་ལ་ཕན་ཚུན་བར་རིགས་པའི་གླེང་ཀ་ཡོང་
སའི་གཙོ་གནད་ཀྱང་འདི་ཉིད་ཡིན་ཏེ། རྗེ་བློ་བཟང་གྲགས་པས་ཚེ་སྟོད་་་་་
རབས་པའི་བཞེད་དགོངས་འདི་ཀོ་ཞལ་གྱིས་བཞེས་ལ། ཕྱིས་ན་དེ་ལ་ཐེ་ཚོམ་
ཟ་སྟེ་ཀླུ་སྒྲུབ་ཡབ་སྲས་ཀྱི་གཞུང་ལ་ཡང་ཡང་དཔྱད་ཅིང་རྗེ་བཙུན་འཇམ་པའི་
དབྱངས་ཀྱི་བྱིན་རླབས་ཐུགས་རྒྱུད་དུ་འཕོས་ནས་ལྟ་བ་རང་མཚན་པ་འདི་ཀོ་
གྲུབ་སྟེ། འཁོར་འདས་ཀྱི་ཆོས་ཐམས་ཅད་རང་རང་གི་གདགས་གཞིའི་ངོས་་་་
ནས་དོན་དམ་པར་གྲུབ་པ་རྡུལ་ཙམ་ཡང་མི་དམིགས་ཀྱང་། གདགས་གཞིའི་
སྟེང་དུ་མིང་དང་རྟོག་པས་ཕར་བཞག་ཙམ་དེ་ཐ་སྙད་དུ་ཚད་མས་གྲུབ་ལ།
ཆོས་རྣམས་རང་རང་གི་ངོ་བོས་སྟོང་པའི་རྒྱུ་མཚན་གྱིས་ཐ་སྙད་དུ་ཆོས་དེ་དང་
དེར་གྲུབ་ཅིང་བྱ་བྱེད་སོགས་འཐད་ལྡན་དུ་ཡིན་པས། རང་བཞིན་གྱིས་གྲུབ་པ་
ཐ་སྙད་དུ་ཡང་ཁེགས་ཀྱང་ལས་འབྲས་ལ་སོགས་པའི་བྱ་བྱེད་ཐམས་ཅད་་་་་་
གཞན་ངོ་ཙམ་ལ་སྐྱེལ་མི་དགོས་པར་རང་ལུགས་ལ་ཡང་ཚད་གྲུབ་ཏུ་ཁས་་་་་
བླངས་པས་ཆོག་པར་མ་ཟད། རྟེན་འབྲེལ་གྱི་ཆོས་ལ་ངེས་པ་དྲངས་པ་ཉིད་་་་
ཀྱིས་རང་བཞིན་མེད་པ་ལ་ངེས་པ་ཆེར་འགྲོ་བས་སྟོང་པ་དང་རྟེན་འབྱུང་་་་་་
གཅིག་གྲོགས་སུ་གཅིག་འགྲོ་བའི་ཟབ་མོའི་དགོངས་པ་འདི་ཀོ་འཁྲུངས་སོ། །དེ་
བཞིན་སྔ་རབས་པའི་སྐྱོན་ཀྱང་དགག་བྱ་ཁྱབ་ཆེ་བ་སྟེ། འགོག་མཚམས་མ་ཟིན་
པ་ཐལ་ཆེ་བར་སོང་བར་མཐོང་ཞིང་། དགག་བྱ་ཁྱབ་ཆེ་ན་ཆད་མཐར་ལྷུང་བ་
དང་། དོན་དམ་པ་འཕགས་པའི་མཉམ་བཞག་ཡུལ་མེད་དུ་འདོད་ན་བདེན་པ་
གཉིས་ཀྱི་དབྱེ་གཞི་ཤེས་བྱ་མིན་པའམ་སངས་རྒྱས་ཀྱིས་ཇི་ལྟ་བ་ལས་ཇི་སྙེད་
པའི་ཆོས་མི་མཁྱེན་པའི་སྐྱོན་འབབ་པ་དང་། ཐ་སྙད་ཀུན་རྫོབ་ལ་ཁས་ལེན་
259



，
དགེ་འདུན་ཆོས་འཕེལ།
མེད་ན་དབུ་མ་པ་ལ་རྒྱུ་འབྲས་ཀྱི་རྣམ་བཞག་སོགས་ཀྱང་ཁས་ལེན་དུ་མེད་པར་
ཐལ་བ་སོགས་ཀྱི་སྐྱོན་འབབ་པ་མཐོང་བས་དེ་ལྟར་འདོམས་པར་མཛད་དོ། །
སྔ་རབས་ལུགས་འཛིན་གོ་ཤག་སྟག་གསུམ་དང་ཕྱིས་བྱོན་འཇུ་མི་ཕམ་པའི་་་་་
ཡབ་སྲས་སོགས་ནས་རྗེ་རིན་པོ་ཆེས་སྐྱོན་དུ་བཏོན་པ་དེ་སྐྱོན་དུ་མི་འགྲོ་ཚུལ་
འདི་ལྟར་བརྗོད་ཡོད་དེ། བོད་པ་སྤྲུལ་སྐུའི་ལྟ་གྲུབ་ཤན་འབྱེད་དུ། རིགས་པའི་
དགག་བྱ་ཁྱབ་ཆེས་པས། །ཆད་ལྟར་འགྱུར་གྱི་དོགས་པ་དེ། །རྟེན་འབྱུང་མི་ཤེས་
དངོས་སྨྲ་ལས། །དབུ་མར་སྨྲ་རྣམས་དོགས་མི་འཚལ། །ཐ་སྙད་ཚད་མས་ཀུན་
རྫོབ་ཀྱི། །སྣང་བ་བཀག་ན་ཆད་ལྟར་ཟད། །དོན་དཔྱོད་ཚད་མས་དོན་དམ་པར།།
ཆོས་ཀུན་བཀག་ཀྱང་ཅི་ཞིག་ཆད། །རིགས་དེས་ཐ་སྙད་ཙམ་དུ་ཡང་། །སྐྱེ་་་
སོགས་དཔྱད་བཟོད་མེད་པར་སྒྲུབ། །ཁས་ལེན་ཀུན་དང་བྲལ་བས་ན། །སྣང་་་་
བའི་སྤྲོས་པ་ཐད་ཀར་གཅོད། །སྣང་ཀུན་མེད་སྣང་སྟོང་གཟུགས་དང༌། །རྟོག་
བཏགས་སྒྱུ་མའི་ངང་ཚུལ་དུ། །རྟོགས་ན་མི་འཆིང་དགག་མི་འཚལ། །སྣང་བའི་
ངང་ཚུལ་འགོག་མ་ལགས། །ཚུལ་དེས་སྟོང་པ་རྟེན་འབྱུང་དུ། །འཆར་བའི་ངེས་
གསང་བླ་ན་མེད། །གྲུབ་མཐའི་ཟབ་ཁྱད་ཀུན་གྱི་གཞི། །ཚུར་མཐོང་ཕལ་གྱིས་
མཁྱེན་མ་ལགས། །ཞེས་ལུང་རིགས་གཉིས་ལྡན་གྱིས་སྐྱོན་སྤང་མཛད་དེ་གཞན་
ངོར་རྒྱུ་འབྲས་སོགས་ཡོད་པས་ཆད་མཐའ་མི་ལྷུང་བ་དང་། ཁས་བླངས་ཐམས་
ཅད་དང་བྲལ་བ་ཡིན་པས་གཞན་གྱི་ཀླན་ཀ་མི་འཇུག་པ་དང་། ཐ་སྙད་དུ་ནི་
འཕགས་པའི་མཉམ་བཞག་ཡུལ་ཅན་དང་། ཆོས་ཀྱི་དབྱིངས་ཡུལ་དུ་བྱས་པ་ལ་
བརྟེན་ནས་ཤེས་བྱ་ཡིན་ནོ་ཞེས་བརྗོད་རུང་གི །དོན་དམ་པར་གཟུང་འཛིན་
མེད་པའི་མཉམ་བཞག་གིས་འདི་གཟུང་བྱའམ་ཤེས་བྱ་ཡིན་ཟེར་ན་ཚིག་དེ་་་་
དངོས་ཤུགས་གང་ནའང་འགལ་བ་ཡིན་པས། བདེན་གཉིས་ཀྱི་དབྱེ་གཞི་ཤེས་
260



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
བྱ་མིན་པར་འགྱུར་བའི་སྐྱོན་མི་འཇུག་པའི་ཚུལ་བརྗོད་དོ། །
དགེ་འདུན་ཆོས་འཕེལ་ནས་ཀྱང་བདེན་གཉིས་ཟུང་དུ་འཇུག་ཅིང་སྣང་
བ་ཀུན་རྫོབ་མཐའ་གཅིག་ཏུ་དགག་ཏུ་མེད་པར་བཞེད་པ་ནི་ཐལ་རང་གཉིས་
ལས་རང་རྒྱུད་པའི་ལྟ་བ་ལས་ཐལ་འགྱུར་བའི་ལྟ་བ་མཐར་ཐུག་མིན་པར་་་་་
བརྗོད་དེ། ཀླུ་སྒྲུབ་དགོངས་རྒྱན་དུ། ཐལ་རང་གི་ལྟ་བའི་ཁྱད་པར་གྱི་རྩ་བ་ཡང་
རང་རྒྱུད་ལ་རང་ལུགས་སུ་ཁས་ལེན་ཡོད། དོན་དམ་པར་ཡོད། བདེན་མེད་་་་
ཀྱང་ཡོད་པར་འདོད་པས། བདེན་གཉིས་ཟུང་འཇུག་གི་ཁས་ལེན་དུ་གྱུར་བ་
ཡིན་ལ། ཐལ་འགྱུར་བ་ལ་ནི་ཇི་ཙམ་བདེན་མེད་དུ་མཐོང་བ་དེ་ཙམ་དུ་ཀུན་
རྫོབ་ཀྱི་ཕྱོགས་རྣམས་སྒྱུ་མ་བཞིན་དུ་གྱུར་པས་བྱང་ཆུབ་སེམས་དཔའི་ས་་་་་
བཅུའི་རྣམ་བཞག་དང༌། ངེས་པ་ལྔ་ལྡན་གྱི་ལོངས་སྤྱོད་རྫོགས་སྐུ་སོགས་ཚད་
མས་དཔྱད་ན་ཤིན་ཏུ་མ་གྲུབ་པ་འདི་དག་ཀྱང་ཁས་ལེན་པའི་སྐབས་ཡོད་པ་
ཡིན་ནོ། །དེས་ན་ཇི་སྲིད་འཇིག་རྟེན་གྱི་རིགས་པ་ལ་སྙིང་ཐག་པ་ནས་ཡིད་ཆེས་
ཡོད་པ་དེ་སྲིད་དུ་འཇིག་རྟེན་ལས་འདས་པའི་དོན་ལ་ཡིད་ཆེས་ཡོད་པ་ནམ་
ཡང་མི་སྲིད་དེ། ཟླ་བ་གྲགས་པས། འཇིག་རྟེན་ལས་འདས་པའི་ཆོས་ནི་འཇིག་
རྟེན་པ་དང་ནམ་ཡང་མཚུངས་པར་མི་རིགས་སོ་ཞེས་གསུངས་པ་ལྟར་རོ། །
འཇིག་རྟེན་གྱི་རིགས་པ་ལ་ཡིད་ཆེས་དགོས་ན་ལམ་བསྒོམ་པ་དོན་མེད་པར་་་
འགྱུར་བའི་རྒྱུ་མཚན་དུ་བཅོམ་ལྡན་འདས་ཀྱིས་མིག་དང་རྣ་བ་སོགས་ནས་་་་
འཕགས་པའི་ལམ་བྱ་བའི་དབང་པོ་གཞན་ཞིག་ཡོད་པར་གསུངས་པས་ཚོགས་
དྲུག་གི་རྣམ་ཤེས་འདི་དག་གི་སྟེང་ནས་འཁོར་བ་ཐོག་མ་མེད་པ་ནས་རྣམ་་་་
བཞག་ཐམས་ཅད་གཏན་ལ་ཕབ་ཟིན་པས་ད་དུང་རྣམ་བཞག་འདི་ལ་རྩིས་སུ་
བྱེད་དགོས་ན་སྟོང་པ་ཉིད་ལ་མོས་པའི་དགོས་པ་ཅི་ཞིག་ཡོད། གཟུགས་སོགས་
_261
.



དགེ་འདུན་ཆོས་འཕེལ།
སྣང་བའི་ཆ་ལ་རིགས་པས་མི་གནོད་པ་དང་། དེའི་རྒྱུ་མཐར་ཐུག་ཏུ་གྱུར་བའི་
བདེན་འཛིན་མ་རིག་པའི་ཞེན་ཡུལ་ལ་རིགས་པས་གནོད་པ་ཡོད་པའི་ཁྱད་ཕྱེ་
བ་ནི་ཞིབ་ཏུ་རྩད་བཅད་ན་མ་རིག་པའི་ཞེན་ཡུལ་རྣམས་འཐད་ལྡན་དུ་ཡོད་
པའི་ལུགས་ལས་འདའ་བ་མེད་ཅིང་། སྟོང་ཉིད་རྟོགས་ཟིན་པ་དག་ལ་དགག་
བྱའི་གཟུགས་དང་། དགག་མི་དགོས་པའི་གཟུགས་གཉིས་ཀྱི་ཁྱད་པར་བཏོན་
ཀྱང་འོས། གོ་ཡང་ངེས་པ་ཡིན་མོད། གཟུགས་བདེན་གྲུབ་དང་། གཟུགས་ཡོད་
པ་གཉིས་བློ་རེ་རེ་མཉམ་དུ་འདྲེས་པས་ཐ་མལ་པ་རྣམས་ལ་འདི་ཙམ་བཀག་
ནས་འདི་ཙམ་ཤུལ་དུ་བཞག་རྒྱུ་ཡིན་སོགས་ཀྱི་རྣམ་བཞག་བྱས་པ་ནི་སྒྱུ་མའི་
གླང་ཆེན་གྱི་སྣ་ཤུལ་དུ་བཞག་རྐང་ལག་དགག་པར་བྱེད་པ་དང་ཁྱད་ཅི་ཡོད།
ཅེས་དང༌། ལས་དང་པོ་བ་རྣམས་ཀྱིས་བདེན་པར་མེད་བྱ་བའི་གོ་ལུགས་དེ་་་་
བུམ་པ་མེད་བྱ་བའི་གོ་ལུགས་དང་ཁྱད་པར་མེད་ཅིང་། གོ་ལུགས་དེའི་དབང་
དུ་བྱས་ཚེ་བུམ་མེད་རྟོགས་པའི་བློ་དེས་སྐད་ཅིག་གཉིས་པར་བུམ་པའི་དགག་
གཞི་བློ་ལ་འཆར་བ་ལས་འོས་མེད་པས། མཉམ་བཞག་གི་སྐབས་ན་ཀུན་རྫོབ་ཀྱི་
སྣང་བ་མ་བྲལ་བར་བྱེད་དགོས་པ་འདི་བདེན་གཉིས་ཟུང་འཇུག་གི་དོན་ཡིན་
ན་ཡ་ཆ། ཞེས་དང་། བདེན་གཉིས་འགལ་མེད་ཟུང་འཇུག་གི་ལུགས་འདི་་་་་
མདོར་བསྡུས་ན། སངས་རྒྱས་དང་སེམས་ཅན་གཉིས་རྟོགས་པ་གཉིས་འགལ་
མེད་གཅིག་ཏུ་འདྲེས་པའི་ལུགས་སུ་སྣང་ལ་འདི་འདྲ་ལ་ཡིད་ཆེས་ན་འཁོར་་་་
འདས་བྱ་བ་ཚིག་ཙམ་ལ་ཡིད་ཆེས་པའི་སྐབས་མེད་པ་ཡིན། ཞེས་སོགས་གཞན་
བརྗོད་ལ་ཟུར་ཟ་མཛད་པའི་སྒོ་ནས་བདེན་གཉིས་ཟུང་འཇུག་ཅེས་པ་ནི་དབུ་
མའི་ལམ་གྱི་སྒོམ་བྱ་ཙམ་ལས། ཐལ་འགྱུར་བའི་ལྟ་བ་མཐར་ཐུག་མིན་པ་དང༌།
སངས་རྒྱས་དང་སེམས་ཅན་ཆོས་ཅན་མཐུན་སྣང་མེད་པས་གཞན་ངོར་ཁས་
262



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
ལེན་ཙམ་དུ་ཟད་པར་བསྒྲུབས་སོ། །
ཇི་སྐད་དུ། འཇིག་རྟེན་གྲགས་པའི་ཀུན་རྫོབ་མ་བརླག་ཅིག་ཅེས་བརྗོད་
པ་ལྟ་བུ་ལ་དོ་སྣང་མཛད་དྲགས་པའི་དབང་གིས། ཀ་བ་ཀ་བས་མི་སྟོང་ཀ་བ་
བདེན་གྲུབ་ཀྱིས་སྟོང་བུམ་པ་བུམ་པས་མི་སྟོང་བུམ་པ་བདེན་གྲུབ་ཀྱིས་སྟོང་་་་
ཞེས་ཆོས་ཅན་ལ་བདེན་གྲུབ་ཀྱི་ཁྱད་པར་མ་སྦྱར་ཚེ་ཆད་མཐར་ལྷུང་བར་་་་་
དོགས་པའི་ཕྱི་རབས་ལུགས་ལ། དགེ་འདུན་ཆོས་འཕེལ་ནས་འཇིག་རྟེན་གྱིས་
མི་གནོད་པ་ཤ་སྟག་ཁས་ལེན་དགོས་ན་འཇིག་རྟེན་གྱི་བསམ་པའི་མཐར་ཐུག་
བདེན་འཛིན་ཡིན་པས། དེས་མི་གནོད་པ་ཞིག་ཁས་ལེན་དགོས་ཀྱི། གཟུགས་སྒྲ་
སོགས་དབང་ཤེས་ཐ་མལ་པ་རྣམས་ཀྱི་ཡུལ་ཙམ་ཞིག་ཡོད་པར་ཁས་བླངས་་་་
པས་ཅི་ལ་ཕན། ཞེས་དང་། སློབ་དཔོན་ཟླ་བ་ནི་དོན་དམ་པ་འཆད་པ་ན་ཀུན་
རྫོབ་ཀྱི་རྣམ་བཞག་ཐམས་ཅད་བཤིག ཀུན་རྫོབ་བཤད་པའི་ཚེ་དོན་དམ་པའི་
བདེན་པ་བཏང་སྙོམས་སུ་བཞག་ནས་འཇིག་རྟེན་གྱི་རིགས་སྟོབས་གང་ཆེ་བ་
རྣམས་ཀྱི་རྗེས་འབྲང་བ་ཙམ་ཡིན་ལ། འཇིག་རྟེན་ལས་འདས་པའི་ཡུལ་དང་
ཡུལ་ཅན་གྱི་རྣམ་བཞག་ཐམས་ཅད་འཇིག་རྟེན་པའི་རིགས་པའི་ཁོངས་སུ་་་་
བསྡུས་ནས་གཏན་ལ་ཕབ་ནུས་ན་དབུ་མའི་ལམ་འཚོལ་དགོས་པའི་དོན་ཅི་་་་
ཞིག་ཡོད་ཅེས་ཟུར་ཟ་བྱས་ཡོད་པ་དང་། བདེན་གཉིས་ལས་ཀུན་རྫོབ་སྣང་བ་
གཙིགས་སུ་མ་མཛད་ཀྱང་ཕྱི་རབས་ལུགས་ཀྱི་དོགས་པར་སྐྱེ་གནས་ཏེ། ཆད་
མཐར་ལྷུང་མི་འགྲོ་བའི་རྒྱུ་མཚན་ཀྱང་དགེ་འདུན་ཆོས་འཕེལ་ནས་འདི་ལྟར་
བརྗོད་ཡོད་དེ། ཇི་སྲིད་ཀུན་རྫོབ་ཀྱི་སྣང་བ་མ་འགག་པ་དེ་སྲིད་དང་། ཇི་སྲིད་
རྣམ་ཤེས་ཀྱི་རྟེན་མ་བརྗེ་བར་དེ་སྲིད་དུ་སྟོང་པ་ཉིད་མངོན་སུམ་དུ་རྟོགས་ཀྱང་།
སྔར་ཁས་བླངས་པ་དེ་དབང་མེད་དུ་ཁས་ལེན་དགོས་པ་འདི་ལ་རིགས་པས་་་་
263



དགེ་འདུན་ཆོས་འཕེལ།
སྒྲུབ་བྱེད་ཀྱིས་འབད་པ་བྱ་མི་དགོས། གལ་སྲིད་ཁས་མ་བླངས་ཀྱང་། མཐོང་བ་
དང་ཐོས་པ་དང་། མྱོང་བ་ཁོ་རང་གི་མངོན་སུམ་དུ་གྱུར་བ་དེ་ལ། རིགས་པས་
དགག་སྒྲུབ་ཀྱི་དོན་མི་དགོས། ཀུན་རྫོབ་ཁས་མ་བླངས་པས་ཆད་ལྟར་ལྷུང་བའི་
ཉེན་ཡོད་ན་མིག་དང་རྣ་བའི་སྣང་བ་དེ་ག་ཡོད་མེད་ཀྱི་དགག་སྒྲུབ་བྱ་བར་་་་
ཟད་མོད། བྱ་མི་དགོས་ཏེ། ཁ་ནས་ཐམས་ཅད་མེད་ཅེས་ཚིག་ཙམ་སྨྲས་ཀྱང་། །
སེམས་ཀྱི་འཛིན་ཚུལ་ལ་ཅི་ཡང་མི་གནོད་པས་དེ་ཙམ་ལ་དགག་སྒྲུབ་དོ་གལ་
ཆེན་པོ་དེ་ཙམ་དགོས་པའི་རྒྱུ་མཚན་མི་སྣང་ཞེས་གསུངས་སོ། །
༢. སྟོང་ཉིད་མེད་དགག་དང་མ་ཡིན་དགག་ལས་གང་ཞིག་ངོས་འཛིན་་་་་
མཛད་པའི་ཐད།
བོད་སྔ་རབས་པས་དབུ་མའི་ལྟ་བ་མཐར་ཐུག་པ་སྟེ། གནས་ལུགས་་་་
མཐར་ཐུག་དོན་དམ་པ་ཉིད་གཉིས་སྣང་འཁོར་བའི་ཆོས་ཀྱི་སྟོང་པས་སྟོང་་་་
ཉིད་མ་ཡིན་དགག་ཏུ་སྨྲ་ལ། རྗེ་ཙོང་ཁ་བ་ནས་ཀྱང་ལེགས་བཤད་གསེར་འཕྲེང་
དུ་སྟོང་ཉིད་མ་ཡིན་དགག་ཏུ་བརྗོད་ཅིང༌། ཕྱིས་སུ་ལྟ་བ་མཐར་ཐུག་པ་དགག་
བྱ་བདེན་གྲུབ་བཅད་པའི་སྟོང་ཉིད་མེད་དགག་ཏུ་འདོད་དགོས་ཞེས་ཕྱི་རྩོམ་
ལམ་རིམ་ཆུང་བ་སོགས་སུ་རང་ལུགས་འཐད་ལྡན་དུ་བསྒྲུབས་ཡོད། ཀུན་་་་་་
མཁྱེན་རོང་ཟོམ་ཆོས་བཟང་ལས་བརྒྱུད་པའི་འཇུ་མི་ཕམ་སོགས་སྔ་འགྱུར་རྙིང་
མའི་ལུགས་འཛིན་རྣམས་ཀྱིས། ཟུང་འཇུག་ཡེ་ཤེས་ཆེན་པོའི་ངོར་མེད་དགག་
ཅེས་བྱ་བ་དགག་བྱ་བདེན་གྲུབ་ལ་སོགས་པ་བཀག་ཤུལ་གྱི་མེད་རྐྱང་ངམ་སྟོང་
རྐྱང་དང་། མ་ཡིན་དགག་ཅེས་དགག་བྱ་བཀག་ཤུལ་དུ་ཆོས་ཉིད་ལ་སོགས་པ་
ཆོས་ཅི་ཞིག་འཕེན་ཏེ། དེ་གཉིས་ཀ་བློ་ཡིས་གཞན་སེལ་བའི་སྒོ་ནས་བརྟགས་པ་
ཙམ་ལས་རང་གི་ངོ་བོས་མ་གྲུབ་པའི་ཕྱིར་ན་གཤིས་ལུགས་མཐར་ཐུག་པའི་་
264



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
དོན་ལ་ཁས་ལེན་ཐམས་ཅད་དང་བྲལ་བས་མེད་དགག་དང་མ་ཡིན་དགག་་་་
གཉིས་ཀར་ཁས་མི་ལེན་ཏེ། གནས་ལུགས་མཐར་ཐུག་པ་ནི་དགག་པ་སྟེ་མེད་
དགག་དང་སྒྲུབ་པ་སྟེ་མ་ཡིན་དགག་ལ་སོགས་པའི་གཉིས་ཆོས་ཐམས་ཅད་་་་
དང་བྲལ་བ་ཡི་བློ་འདས་སྨྲ་བསམ་བརྗོད་མེད་སོ་སོ་རང་རིག་པའི་ཡེ་ཤེས་ཀྱི་
སྤྱོད་ཡུལ་གདོད་མའི་ཆོས་ཉིད་ཡིན་པའི་ཕྱིར་རོ། །དེ་ལྟ་ནའང་གནས་སྐབས་
ཆོས་ཐམས་ཅད་ཀྱི་ངོ་བོ་སྟོང་པ་ཉིད་གཏན་ལ་འབེབས་ཚུལ་ཁོ་ནར་བསམས་
ནས་ནི་མེད་དགག་དང་མ་ཡིན་དགག་གང་ཡིན་ཞེས་དྲི་ན་མེད་དགག་ཉིད་་་
ཡིན་ཞེས་ཁས་ལེན་པར་བྱའོ་ཞེས་འཇུ་མི་ཕམ་པས་ངེས་ཤེས་སྒྲོན་མེར་གསལ་
མོར་གསུངས་ཡོད། རྗེ་ཙོང་ཁ་བ་ནས་སྟོང་ཉིད་མ་ཡིན་དགག་ཏུ་འདོད་པ་ནི་
དངོས་སྨྲ་བའི་ལྟ་བ་གཏན་ལ་འབེབས་ཚུལ་ཡིན་པར་གོ་ནས། རང་ལུགས་ལ་
མེད་དགག་གི་སྟོང་ཉིད་དང་རྟེན་འབྱུང་འགལ་མེད་དུ་གོ་བའི་རྣམ་བཞག་་་་
མཛད་མོད། ཕྱིས་བྱོན་རྗེ་རིན་པོ་ཆེའི་སློབ་བརྒྱུད་དག་གིས། ཀུན་རྫོབ་རྣམས་
རང་གི་ངོ་བོས་མི་སྟོང་པར་དགག་བྱ་ཡན་གར་བ་བདེན་གྲུབ་ཀྱིས་སྟོང་པར་
བཞེད་པ་ནི་སྟོང་ཉིད་མ་ཡིན་དགག་ཏུ་སོང་འདུག་ཅེས་འཇུ་མི་ཕམ་གྱི་རབ་
གསལ་བརྒལ་ལན་དང་དགེ་ཆོས་ཀྱི་ཀླུ་དགོངས་སུ་ཡང་ཡང་བརྗོད་ཡོད། དགེ་
ཆོས་རང་ནས་ཚུལ་འདིའི་ཐད་ལ་གསང་སྔགས་རྙིང་མ་བའི་བཞེད་ཚུལ་འཐད་
ཕྱོགས་དམིགས་ཏེ། རྣམ་རྟོག་གི་བུ་ག་ཆུང་ངུ་འདིར་རྣམ་པ་ཐམས་ཅད་མཁྱེན་
པའི་ཡེ་ཤེས་ཀྱི་གཟིགས་པའི་མཐའ་དང་བྲལ་བའི་ཆོས་དབྱིངས་ནམ་མཁའ་
ཆེན་པོ་དེ་མེད་དགག་དང་མ་ཡིན་དགག་སོགས་ཀྱི་གཟུགས་སུ་བཀོད་པ་ག་ལ་
ནུས་ཞེས་བརྗོད་དེ་སྔ་ཕྱི་ལུགས་གང་དུ་འདོད་ནའང་རིགས་པའི་གནོད་བྱ་་་་
མང་པོ་ཡོད་པར་གཟིགས་སོ། །
265



དགེ་འདུན་ཆོས་འཕེལ།
དེ་ལྟར་དགག་བྱ་ལ་དོན་དམ་གྱི་ཁྱད་པར་སྦྱར་མ་སྦྱར་དང་དེའི་དབང་
གིས་ཐ་སྙད་དུ་རང་མཚན་གྱིས་གྲུབ་པ་སོགས་ཞལ་གྱིས་བཞེས་མི་བཞེས་་་་་
སོགས་སྔོན་བྱོན་མཁས་པ་ཆེན་པོའི་བར་དགོས་དབང་གིས་ཕན་ཚུན་རིགས་
པའི་བརྒལ་བརྟག་བྱས་པའི་གནད་རྣམས་ཡིག་ཚོགས་ཀྱི་ངལ་བ་མ་འཛེམ་པར་
སྐབས་སྐབས་སུ་ལུགས་འདིའི་བཞེད་ཚུལ་འདི་དང་ལུགས་འདིའི་བཞེད་ཚུལ་
གན་ཞེས་བརྗོད་ནས་དགེ་ཆོས་ཀྱིས་ཀླུ་དགོངས་སུ་རྩལ་དུ་བཏོན་ནས་བརྗོད་
པའི་དཀའ་གནད་རྣམས་ཀྱི་གཞི་གང་ཡིན་པ་གསལ་བཤད་བྱས་པ་ཡིན་གྱི། ལྟ་
གྲུབ་སྣ་ཚོགས་ཀྱི་ཤན་ནི་ཁོ་བོ་ལྟ་བུ་བློ་ཆུང་རྣམས་ལྟ་ཅི། གཞུང་བརྒྱ་སྨྲ་བའི་
མཁས་གྲུབ་ཆེན་པོ་དག་གིས་ཀྱང་རང་བཞེད་གཙང་མར་འཛིན་པ་ཙམ་ལས་
ཡིན་མིན་གྱི་སྒྲོས་ཐག་བཅད་པ་ནི་སྲིད་མཐའ་ཙམ་མོ། ། །
༣. ཐ་སྙད་དུ་ཡོད་པས་ཡོད་གོ་ཆོད་མིན་སོགས་ཀྱི་ཐད།
དེ་ཡང་བདེན་གཉིས་ཀྱི་རྣམ་བཞག་མཛད་སྐབས། སྔ་རབས་པ་ཕལ་གྱིས་
ཐ་སྙད་དུ་ཡོད་པས་ཡོད་གོ་མི་ཆོད་ལ། དོན་དམ་པར་མེད་པས་མེད་གོ་ཆོད་
ཅེས་ཟེར་བ་དང༌། ཕྱི་རབས་ཕལ་གྱིས་ཀུན་རྫོབ་ཏུ་ཡོད་པས་ཡོད་གོ་ཚོད་ལ། །
དོན་དམ་པར་མེད་པས་མེད་གོ་མི་ཆོད་ཅེས་བརྗོད། འཇུ་མི་ཕམ་སོགས་སྔ་་་་
འགྱུར་རྙིང་མའི་ལུགས་འཛིན་རྣམས་ཀྱིས་གོང་བཞེད་ཕྱོགས་གཉིས་ཀའི་་་་
བཞེད་ཚུལ་ལས་ཅུང་གསལ་ཁ་ཐོན་པའི་ཚུལ་གྱིས། ཐ་སྙད་དུ་ཡོད་པས་ཐ་སྙད་
དུ་ཡོད་པའི་གོ་ཆོད་ལ། དོན་དམ་པར་ཡོད་པའི་གོ་མི་ཆོད་པ་དང་། དོན་དམ་
པར་མེད་པས་དོན་དམ་པར་མེད་པའི་གོ་ཆོད་ལ། ཐ་སྙད་དུ་མེད་པའི་གོ་མི་
ཆོད་ཅེས་ཟེར་རོ། །སྔ་རབས་པས་གནས་སྣང་གཉིས་ལས་གནས་ཕྱོགས་གཙོ་
ཆེར་མཛད་པའི་དབང་གིས། གཟུགས་ནས་རྣམ་མཁྱེན་བར་གྱི་ཆོས་ཐམས་་་
266



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
ཅད་བློས་ཕར་བཏགས་པ་ཙམ་ལས་རང་བཞིན་གྱིས་གྲུབ་པ་རྡུལ་ཙམ་མེད་་་་་
པས་ན། ཐ་སྙད་དུ་ཡོད་པ་སྣང་རུང་རང་བཞིན་གྱིས་གྲུབ་པ་དབེན་པས་ཡོད་
གོ་མི་ཆོད་པ་དང་། ཆོས་ཀུན་དོན་དམ་དུ་ཡོད་མེད་སོགས་མཐའ་བཞི་ལས་་་
འདས་པའམ་ཡང་ན་སྤྲོས་པའི་མཐའ་བརྒྱད་དང་བྲལ་བས་ན་མེད་པའི་གོ་་་་
ཆོད་པར་གསུངས་ལ། ཕྱི་རབས་པས། སྤྱིར་སྣང་སྟོང་གཉིས་ལ་ཉེ་རིང་བྱེད་མི་
ཉན་ཅིང་། སྣང་བའི་ཆོས་ཀུན་འཇིག་རྟེན་ན་གཏན་མེད་དུ་བཞེད་པ་ཤིན་ཏུ་
ཉུང་ལ། ཡོད་པའི་ཆོས་འདི་དག་ཡོད་ཀྱང་ཡོད་ལ་བདེན་པའང་ཡིན་པར་་་་་
འདོད་པའི་གང་ཟག་ནི་ཤིན་ཏུ་མང་ཕྱིར། མེད་པ་ཆད་མཐའ་ལྷུང་བ་ལས་ཡོད་
པ་རྟག་མཐའ་ལྷུང་བ་མང་བས། གདུལ་བྱའི་བློ་ཁ་བཀྲིད་པའི་ཆེད་དུ་སྣང་་་་
ཕྱོགས་ལ་གཙིགས་སུ་བྱེད་དེ་ཡང་ཡང་དཔྱད་པ་བྱེད་པའི་ཆ་ནས། ཀུན་རྫོབ་
ཏུ་ཡོད་པ་ཡོད་གོ་ཆོད་དེ། ཀུན་རྫོབ་ཐ་སྙད་གཏན་མེད་དུ་འདོད་ན་ཆད་་་་་་
མཐར་ལྷུང་བའི་ཕྱིར་དང་། ཀུན་རྫོབ་ཏུ་ཡོད་ན་ཡོད་པས་ཁྱབ་པའི་ཕྱིར་རོ། །
དོན་དམ་དུ་མེད་པའི་མེད་གོ་མི་ཆོད་དེ། དོན་དམ་དུ་མེད་ན་མེད་པས་མ་ཁྱབ་
པའི་ཕྱིར་ཏེ། རང་བཞིན་གྱིས་གྲུབ་པ་རྡུལ་ཙམ་མེད་རུང་སྣང་བ་རྟེན་འབྱུང་དུ་
ཡོད་ཕྱིར་མེད་གོ་མི་ཆོད་ཅེས་བརྗོད། རྗེ་བཙུན་ཤེས་རབ་རྒྱ་མཚོས་ཚུལ་འདི་
ཀོ་དགག་ལན་མི་འཇིགས་སེང་གེའི་ང་རོ་རུ། དེའི་རྒྱུ་མཚན་གྱིས་དོན་དམ་་་་
པར་མེད་པས་མེད་གོ་མི་ཆོད། ཐ་སྙད་དུ་ཡོད་པས་ཡོད་གོ་ཆོད་བྱས་པ་ཡིན།
དེ་ཡང་འཐད་དེ། དོན་དམ་དཔྱོད་པས་བདེན་པ་གྲུབ་མ་གྲུབ་དཔྱད་པ་ཡིན་
ཕྱིར། དེས་མ་རྙེད་པ་བདེན་གྲུབ་མ་རྙེད་པ་དང་རྙེད་པ་བདེན་མེད་རྙེད་པའི་
ཕྱིར་ལ། བདེན་པར་མེད་པས་མེད་གོ་མི་ཆོད་པའི་ཕྱིར་ཏེ། བདེན་པར་མེད་ན་
མེད་པས་མ་ཁྱབ་པའི་ཕྱིར་ཞེས་དང་། ཀུན་རྫོབ་དཔྱོད་པས་ཐ་སྙད་དུ་ཡོད་་་་
267



དགེ་འདུན་ཆོས་འཕེལ།
མེད་དཔྱད་པ་ཡིན་པས་དེས་མ་རྙེད་པ་ཐ་སྙད་དུ་མེད་པས་རྙེད་པ་དང་རྙེད་
པ་ཐ་སྙད་དུ་ཡོད་པ་རྙེད་པ་ཡིན་པའི་ཕྱིར་ལ། ཐ་སྙད་དུ་ཡོད་པས་ཡོད་གོ་་་་
ཆོད་པའི་ཕྱིར་ཏེ། ཐ་སྙད་དུ་ཡོད་ན་ཡོད་པས་ཁྱབ་པའི་ཕྱིར་ཞེས་ཕྲ་ཞིབ་ཆུ་
ཐུབ་ཀྱི་རིགས་པས་དཔྱད་པར་བྱས་སོ། །དགེ་འདུན་ཆོས་འཕེལ་ནས་ཕྱི་རབས་
ལུགས་ཀྱིས་གཟུགས་སོགས་དོན་དམ་པར་མེད་ཀྱང་མེད་པ་མ་ཡིན། ཡང་ན་
དོན་དམ་པར་ཡོད་པའམ་བདེན་པར་ཡོད་པ་རིགས་པས་འགོག་རིགས་ཀྱང་།
ཡོད་པ་ཙམ་འགོག་མི་རིགས་ཞེས་ཁྱད་པར་འབྱེད་པ་སྟེ། དགག་བྱ་ལ་དོན་་་་་
དམ་གྱི་ཁྱད་པར་སྦྱར་བ་ལ་ཐུགས་སུ་མ་སོང་བས་ན་དོགས་སློང་འདི་ལྟར་བྱས་
ཡོད་དེ། དོན་དམ་པར་མེད་པས་མེད་གོ་མི་ཆོད། ཀུན་རྫོབ་ཏུ་ཡོད་པས་ཡོད་གོ་
ཆོད་བྱ་བ་འདི་དོན་ལ་འཕགས་པའི་ཡེ་ཤེས་ཀྱིས་མི་རྙེད་པས། མི་རྙེད་པའི་གོ་
མ་ཆོད། སོ་སྐྱེའི་རྣམ་རྟོག་གིས་རྙེད་པས་རྙེད་གོ་ཆོད་བྱ་བ་ཡིན་འདུག་ལ། རང་
བཞིན་གྱིས་གྲུབ་པ་དོན་དམ་པར་མེད་རི་བོང་རྭ་དོན་དམ་པ་མེད་སོགས། སྟོང་
གཞི་ཆོས་ཅན་གཏན་ནས་མི་སྲིད་པའི་རིགས་འདི་འདྲ་མ་གཏོགས་ནམ་ཡང་
དོན་དམ་དུ་མེད་པས་མེད་གོ་ཆོད་པ་མ་རྙེད་ན། མེད་གོ་མི་ཆོད་པ་ཙམ་དུ་མ་
ཟད་ཀྱིས་ཡོད་གོ་ཆོད་པར་འདུག ཅེས་དོན་དམ་པར་མེད་པས་མེད་གོ་མི་ཆོད།
ཡོད་གོ་ཆོད་པར་གྱུར་བའི་ཚུལ་དེ། རི་བོང་གི་རྭ་དོན་དམ་པར་མེད་ཅེས་་་་་
དགག་བྱ་ལ་ཁྱད་པར་སྦྱར་ཚེ། ཀུན་རྫོབ་ཏུ་ཡོད་པ་ཤུགས་ལ་གོ་ཞིང་། གཞན་
དུ་ན་རི་བོང་རྭ་དོན་དམ་པར་མེད་ཅེས་པ་དང་རི་བོང་རྭ་མེད་ཅེས་པ་གཉིས་
ལ་ཚིག་གི་ནུས་པའི་ཁྱད་པར་ཅི་ཡོད་ཅེས་དྲི་བའི་ཚུལ་གྱིས་སྐྱོན་བསྟན་ཡོད།
རང་ལུགས་ནི་དགག་བྱ་ལ་དོན་དམ་དང་བདེན་གྲུབ་སོགས་ཀྱི་ཁྱད་པར་སྦྱར་
མི་དགོས་པ་སྟེ། ཚུལ་དེ་ནི་ལྕང་སྐྱ་རིན་པོ་ཆེས་གསུངས་པ་ལྟར། སྣང་བ་ལིང་
268



-
དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
ལིང་འདི་རང་སོར་བཞག་ནས། དགག་རྒྱུ་རྭ་ཅན་ཞིག་འཚོལ་འདུག་སྟེ། ཞེས་
གསུངས་པའི་ཚུལ་ལས་མ་འདས་པར་དགོངས་སོ། །
༤. ཡོད་མིན་མེད་མིན་ཐད།
རྗེ་བཙུན་ཤེས་རབ་རྒྱ་མཚོས་དགག་ཡིག་མི་འཇིགས་སེང་གེའི་ང་རོ་རུ།
རིགས་པས་བདེན་གྲུབ་འགོག་གི་བུམ་པ་མིན། །ཚད་མས་བུམ་པ་འཇོག་གི་་་་
བདེན་གྲུབ་མིན། །ཐོ་བས་སྦྲང་འཇོམས་ཕ་ཡི་མགོ་མིན་པས། །ཡོད་མིན་མེད་
མིན་མིང་གིས་ཅི་ཞིག་བགྱིད། །ཅེས་དང་། ཡོད་པའི་རྩ་བ་བདེན་གྲུབ་ཡིན་ན་
མེད། །མེད་པའི་རྩེ་མོ་ཀུན་རྫོབ་ཡིན་ན་ཡོད། །འདིས་ཀྱང་ཡོད་མེད་གཙང་མར་
ཐག་ཆོད་པས། །ཡོད་མིན་མེད་མིན་མཆིལ་མ་བཞིན་དུ་བོར། །བདེན་པའི་ས་
བོན་རྫུན་པར་ཤེས་པ་མེད། །རྫུན་པ་མྱོང་ཚེ་བདེན་སྣང་དེ་ག་རང་། །འདི་ཡང་
ཐ་སྙད་ཚད་གྲུབ་མེད་པ་དང༌། །ཡོད་མིན་མེད་མིན་འཇོམས་པའི་སྟ་རེ་ཡིན། །
ཞེས་གསུངས་པ་ལས་བྱུང་བའི་ཡོད་མིན་མེད་མིན་གྱི་སྐོར་འདིའང་སྔ་ཕྱི་་་་་
མཁས་པའི་བཞེད་ཚུལ་ཅུང་མི་འདྲ་སྟེ། གཞུང་ལས། ཡོད་མིན་མེད་མིན་ཡོད་
མེད་མིན། །གཉིས་ཀའི་བདག་ཉིད་མེད་པའང་མིན། །ཞེས་པ་ལ་བོད་སྔ་རབས་
པས། བློས་མཐའ་བཞི་གང་དུ་ཡང་མི་འཛིན་པའི་དོན་ཅན་ཏེ། ཆོས་ཉིད་སྤྲོས་
པའི་མཐའ་བརྒྱད་དང་བྲལ་བ་ནི་མཐར་ཐུག་གི་དོན་དུ་འགྲེལ་ལ། ཕྱི་རབས་
པས། ཡོད་མིན་མེད་མིན་ཞེས་པའི་དོན་ནི་དོན་དམ་དུ་ཡོད་པ་མ་ཡིན། ཀུན་
རྫོབ་ཏུ་མེད་པ་ཡང་མ་ཡིན། བློས་ཀྱང་དེ་ལྟར་འཛིན་དུ་མི་རུང་ཞེས་པ་ལས་
ཡོད་མིན་མེད་མིན་སྒྲ་ཇི་བཞིན་ཁས་ལེན་དུ་མི་རུང་བར་བཞེད་ལ། སྔ་རབས་
པའི་བཞེད་ཚུལ་ཀྱང་རྒྱ་ནག་ཧྭ་ཤང་མ་ཧཱ་ཡ་ནའི་ལྟ་བ་དང་མཚུངས་ཞེས་་་་་
དགག་པ་མཛད། ཕྱི་རབས་ལུགས་ཀྱིས་ངོས་འཛིན་དེ་ལྟར་བྱེད་པའི་རྩ་བའང་
269



དགེ་འདུན་ཆོས་འཕེལ།
གོང་དུ་ཡང་ཡང་ཞུས་པ་ལྟར། བདེན་གཉིས་སམ་སྣང་སྟོང་གཉིས་ལ་སྤྱིར་ཉེ་
རིང་བྱེད་མི་ཉན་པ་སྟེ་འགལ་མེད་ཟུང་འཇུག་ཡིན་རུང་གདུལ་བྱའི་བློ་དང་་་་
བསྟུན་ཕྱིར། སྣང་བ་གཙིགས་སུ་བྱེད་དགོས་པའི་རྐྱེན་གྱིས་ཀུན་རྫོབ་ཀྱི་རྣམ་
བཞག་ཐམས་ཅད་འཐད་པར་འཇོག་དགོས་པ་ལས། སྔ་རབས་པའི་ལུགས་་་་
ལྟར་ཀུན་རྫོབ་ཀྱང་རང་ངོ་དང་གཞན་ངོའི་ཁྱད་པར་ཅན་དུ་ཕྱེས་ནས་གཞན་
ངོ་ལས་རང་ངོ་ཁས་མ་བླངས་ན་ཆད་མཐའ་ལྷུང་བར་དོགས་པར་མཛད་དོ། །
དགེ་འདུན་ཆོས་འཕེལ་ནས་ཚུལ་ལུགས་འདི་ཡང་བོད་སྔ་རབས་པའི་བཞེད་
ཚུལ་འཐད་ལྡན་དུ་དགོངས་ནས་ཕྱི་རབས་ཀྱི་བཞེད་པར་འདི་ལྟར་ཟུར་ཟ་་་་
བྱས་ཡོད་དེ། ཀླུ་སྒྲུབ་དགོངས་རྒྱན་དུ། ཡོད་དམ་མེད་པའི་ཕྱོགས་འཇིག་པ་ཞེས།
བཅོམ་ལྡན་འདས་ཀྱིས་ལུང་དུ་བསྟན་པའི་ཀླུ་སྒྲུབ་ཀྱི་ལྟ་བ་དེ་ཡོད་པ་བདེན་
པར་ཡོད་པ་དང་། མེད་པ་དོན་དམ་པར་མེད་པར་བྱས་ནས་དོན་འཇིག་རྟེན་
གྱི་ཡོད་པ་དང་མེད་པ་གཉིས་ཀྱི་ཁོངས་སུ་སླར་ཡང་འདུ་བ་བྱེད་པ་འདིས་ཀླུ་
སྒྲུབ་ཀྱི་བསྟན་པའི་སྙིང་བོ་བ ཤིག་པ་ཡིན་ནམ་བཟུང་བ་ཡིན་པ་ཁོ་བོས་ཆ་མ་
འཚལ་ཏོ། །ཞེས་དང་། དེང་སང་གི་མཁས་པ་རྣམས་ཀྱིས། ཡོད་པ་མིན། མེད་པ་
མིན་བྱ་བའི་ལུང་ཞིག་རྣ་བས་ཐོས་ཚེ། ཐོག་མར་ལུང་དེ་གསུང་མཁན་སུ་ཡིན་
རྩད་གཅོད་བྱེད། གལ་ཏེ་ལུང་དེ་བོད་སྔ་མའི་མཁས་པ་ཞིག་གི་གསུང་ཡིན་་་་་
འདུག་ན། དེ་འདྲ་ཟེར་མཁན་དེ་ཆད་ལྟ་བ་བླུན་པོ་ཡིན་ཞེས་བརྙས་བཅོས་བྱེད།
གལ་ཏེ་ལུང་དེ་སངས་རྒྱས་དང་ཀླུ་སྒྲུབ་སོགས་ཀྱི་གསུང་ཡིན་པར་ངོས་ཟིན་ན།
ཡོད་པ་མིན་གསུངས་པ་བདེན་པར་ཡོད་པ་མིན་བྱ་བའི་དོན་ཡིན། མེད་པ་་་་
མིན་བྱ་བ་ཀུན་རྫོབ་ཏུ་མེད་པ་མིན་བྱ་བའི་དོན་ཡིན་སོགས་ཚིག་གི་ལྷན་པ་སྣ་
ཚོགས་བཏབ་ནས་རང་གི་ཞེ་འདོད་དང་འགྲིགས་པ་ཞིག་བྱེད་དེ། དོན་ལ་་་་་
270



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
སངས་རྒྱས་ལ་དགག་པ་བཏབ་ན་མི་ངན་ལྟ་ངན་གྱི་མིང་ཐོགས་པ་ལ་འཇིགས།
བོད་སྔ་མ་ལ་དགག་པ་བྱེད་ཐུབ་ན། མཁས་པ་དཔའ་བོའི་མིང་ཐོགས་པའི་ཁྱད་
པར་དེ་ཙམ་མ་གཏོགས། ཡོད་མིན། མེད་མིན། བརྗོད་མིན། སྤྲོས་བྲལ་སོགས་ཀྱི་
ཐ་སྙད་ནི། མདོ་དང་རིགས་ཚོགས་དང༌། བོད་སྔ་མའི་མཁས་པ་དག་གི་གསུང་
རབ་ལ་མང་ཉུང་མི་འདུག དེས་ན་བོད་སྔ་མའི་མཁས་པ་རྣམས་ཀྱིས། གནས་
ལུགས་བརྗོད་དུ་མེད་པ། བསམ་དུ་མེད་པ་སོགས་གསུངས་པ་ལ། འགའ་ཞིག་
གིས་ནི་བླུན་པོ་དང་། ཆད་ལྟ་བ་ཞེས་དགག་པ་བྱེད། འགའ་ཞིག་གིས་ཅུང་ཟད་
གུས་པའི་ཚུལ་བྱས་ཏེ། བོད་སྔ་མའི་མཁས་གྲུབ་ཁོང་ཚོའི་ཐུགས་ཀྱི་དགོངས་
ཚུལ་ལ་ནི་མི་འགྲིག་པ་ཆེར་མེད་མོད་ཀྱི། ཁ་ནས་བཤད་པའི་ཚེ་རྗེ་བླ་མ་ལྟ་་་་
བུའི་ཞིབ་ཆ་མ་ཐོན་པ་ཙམ་ཡིན་ཟེར། དེ་བདེན་ན་བཅོམ་ལྡན་འདས་ཀྱིས་ཀྱང་
ཐུགས་ཀྱི་དགོངས་ཚུལ་ལ་མི་འགྲིག་པ་མེད་མོད་ཀྱི། ཞལ་ལས་གསུང་པའི་ཚེ་ནི།།
སྨྲ་བསམ་བརྗོད་མེད་ཤེས་རབ་ཕ་རོལ་ཕྱིན། ཞེས་དང༌། ཡིན་པ་ལ་སྤྱོད་ན་་་་
མཚན་མ་ལ་སྤྱོད་དོ། ཡོད་པ་མིན་པ་ལ་སྤྱོད་ན་མཚན་མ་ལ་སྤྱོད་དོ་སོགས་ཀྱི་
ལྷན་པ་མཛེས་པོ་དེ་ཚོ་སྣང་མེད་དུ་བཞག་འདུག་པས། སངས་རྒྱས་ཁོང་ཡང་
ཆོས་སྟོན་ཚུལ་ལ་ཞིབ་ཆ་མེད་པ་ཞིག་འདུག དེས་ན་བོད་སྔ་མ་དང་། སངས་
རྒྱས་གཉིས་ཀ་འགོག་ན་ཡང་མཉམ་དུ་ཁོག་ཅིག འཇོག་ན་ཡང་མཉམ་དུ་ཞོག་
ཅིག མི་ཁ་སྡང་མི་སྡང་ལ་འཇིགས་ནས་ལྕེ་སྣ་ཚོགས་སུ་བསྒྱུར་ཏེ་མགོ་སྐོར་སྣ་
ཚོགས་མི་གཏོང་བར་ཞུ། ཞེས་བོད་སྔ་རབས་པའི་ལྟ་བའི་ཕྱོགས་སྐྱོར་དུ་ལངས་
ཏེ། ཕྱི་རབས་མཁས་པ་རེ་ཟུང་ནས་སྔ་རབས་པ་ལ་ཆད་ལྟ་བླུན་པོ་ཞེས་སྐྱོན་
བརྗོད་མཛད་པ་ལ་གཟུར་གནས་ཀྱི་ལན་སྒྲོན་པའོ། །
271



...
.
དགེ་འདུན་ཆོས་འཕེལ། །
གསུམ་པ། དགེ་ཆོས་ཀྱི་གསུང་ལ་ལོག་པར་
རྟོག་པའི་ཚུལ་འགའ་བསྡུས་ཏེ་བརྗོད་པ།
མཁས་དབང་དགེ་འདུན་ཆོས་འཕེལ་གྱི་གསུང་ཀླུ་སྒྲུབ་དགོངས་རྒྱན་སྤྱི་
ཚོགས་ཐོག་མངོན་པར་བཀྲམ་ནས་ད་བར། དགེ་ལྡན་ཕྱོགས་ཀྱི་མཁས་པ་ཕལ་
མོ་ཆེའི་ཐུགས་སུ་མ་སོང་བས་སྐྱོན་བརྗོད་དམའ་འབེབས་བྱེད་པ་ཧ་ཅང་མང་
མོད། འོན་ཏང་དགེ་ཆོས་ཀྱི་གསུང་ཕྱོགས་སྔར་བྱས་ཏེ་ལུང་རིགས་གཉིས་་་་
འཛོམས་ཀྱི་བརྒལ་བརྟག་གི་རྩོད་ལན་ཕུད་མཁན་ནི། སྐབས་དེའི་མཁས་པའི་
རྩེར་སོན་དགེ་བཤེས་ཤེས་རབ་རྒྱ་མཚོ་ཚང་དང་། དེའི་འཕྲོར་ལོ་ཡི་འཁོར་མོ་
བཅུ་ཕྲག་ཟུང་ཕྱིན་རྗེས་ནས་བྱོན་པའི་མཁས་པ་དྲི་མེད་བློ་བཟང་དཔལ་ལྡན་
བསྟན་འཛིན་ཡར་རྒྱས་ཚང་དང༌། ཡོན་ཏན་རྒྱ་མཚོ། དེང་གི་རོང་བོ་དགོན་གྱི་
གཞུང་ལུགས་སྨྲ་བའི་དབང་པོ་དགེ་འདུན་བསྟན་འཛིན་ཚང་དང་དེའི་སློབ་
བུར་གྱུར་བའི་རིགས་སྨྲ་ཆུ་སྐྱེས་དགེ་འདུན་བསམ་གཏན་བཅས་ལས་མེད། །
གཞན་ཡང་དགེ་ཆོས་རང་དང་དུས་མཉམ་གྱི་མཁས་པ་འབྲས་སྒོ་མང་དགེ་་་་
བཤེས་ལྷ་རམས་པ་ཚུལ་ཁྲིམས་རྒྱ་མཚོ་ཚང་ནས་ཚད་མའི་དཀའ་གནད་གསལ་
བར་བྱེད་པའི་དུས་ཀྱི་མེ་ལོང་ཞེས་པའི་བརྩམས་ཆོས་ནང་དུ་ཐ་སྙད་ཚད་གྲུབ་
གཙོས་པའི་དཀའ་གནད་འགའ་ལ་དགེ་ཆོས་ཀྱི་ལྟ་བར་སྐྱོན་འདོན་བྱས་འདུག
དེ་དག་གི་དགག་ཡིག་རྣམས་ཀྱང་མང་ཤོས་སུན་འབྱིན་ལྟར་སྣང་དུ་གྱུར་་་་་་
འདུག་པར་མཐོང་སྟེ། དགེ་ཆོས་ཀྱི་ཕྱོགས་སྐྱོར་དུ་བསླངས་པའི་དགག་ལན་གྱི་
མེ་ཏོག་ཁ་ཤས་ཀྱང་དེང་གི་མཁས་བརྒྱ་འགྲན་གླེང་དང་མེ་ཏོག་མཉམ་བཞེད་
ཅེས་པའི་དགའ་ཚལ་དུ་སྐྱེས་འདུག་སྟེ། རིགས་སྨྲ་ལྕང་ཞབས་འགྱུར་མེད་ཚེ་
272



---
-
-
-
དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
དབང་ནས་དུས་རབས་བཅུ་དགུ་བའི་ལོ་རབས་བརྒྱད་བཅུ་པའི་སྨད་དུ་ཀླུ་་་་
སྒྲུབ་དགོངས་པའི་ཤན་འབྱེད་གཟུར་གནས་བློ་ཡི་ཚངས་ཐིག་ཅེས་པའི་རྩོམ་
ཡིག་བསྡུས་མ་ཞིག་སྤེལ་བ་དང་། དེའི་འཕྲོས་ཤིག་ན་རིག་པའི་འབྱུང་གནས་
རེབ་གོང་གསེར་མོ་ལྗོངས་ན་རིགས་སྨྲ་ངག་དབང་ཆོས་གྲགས་ལགས་ནས་དགེ་
བཤེས་ཤེར་རྒྱམ་ཚང་གི་དགག་ཡིག་མི་འཇིགས་སེང་གེའི་ང་རོ་ཕྱོགས་སྔར་་་་་
བྱས་ཏེ་དཔྱད་བརྗོད་རང་བྱུང་བདེན་པའི་ཉི་མ་ཞེས་པའི་དགག་ལན་ཡིག་ཆ་
ཞིག་བརྩམས། དགག་ལན་དེ་ཉིད་ལའང་གཞོན་སྐྱེས་རིགས་སྨྲ་ཁྱུང་ཕྲུག་བློ་་་་
བཟང་དར་རྒྱས་ནས་ཟབ་མོ་དབུ་མའི་བསྙེལ་ཟིན་བྱམས་བརྩེ་འོ་མའི་བསང་
གཏོར་ཞེས་པ་ཞིག་དང༌། འགར་རྩེ་བསྟན་འཛིན་ནས་མཐའ་བྲལ་དབུ་མའི་
དོན་ལས་འཕྲོས་པའི་དཔྱད་པ་རྡོ་རྗེའི་མཚོན་ཆ་ཞེས་པ་ཞིག་བརྩམས། དགག་
ཡིག་དེ་གཉིས་ཀྱི་སྡུན་དུ་དགེ་འདུན་བསྟན་འཛིན་གྱི་ཀླུ་སྒྲུབ་དགོངས་རྒྱན་་་་་
ཕྱོགས་སྔར་བྱས་ཏེ་བྲིས་པའི་རྩོད་ཡིག་ལྟ་བ་ངན་པའི་མུན་པ་སེལ་བར་བྱེད་པ་
ཤེས་རབ་ཉི་མའི་སྣང་བ་དང་། ཆུ་སྐྱེས་དགེ་འདུན་བསམ་གཏན་གྱིས་བྲིས་པའི་
རྒོལ་ངན་ཝ་སྐྱེས་ཚོགས་རྣམས་སྐྲག་པར་བྱེད་པ་འཇིགས་རུང་སྟག་གི་ངར་སྒྲ་
ཞེས་པ་གཉིས་བཀོད་དེ་འགོ་བརྗོད་དུ་དེང་རབས་མཁས་པའི་དབང་པོ་བདག་
གི་བླ་མ་དོར་ཞི་ཚང་ནས་འགོ་བརྗོད་ལི་ཤིའི་མེ་ཏོག་ཅེས་པ་ཞིག་འབྲི་རུ་་་་་
བཅུག་ཅིང་གླེགས་བམ་གྱི་མཚན་དུ་ལོག་སྨྲའི་ཚང་ཚིང་སྲེག་པའི་ལུང་རིགས་
རྡོ་རྗེ་མེ་ལྕེ་ཞེས་གསོལ་ཏེ་པར་དུ་བཏབ་ཅིང་ཕྱོགས་ཀུན་ལ་འགྲེམས་སྤེལ་བྱས་
ཡོད། དེ་ལ་ཡང་ཁམས་ཕྱོགས་ཀྱི་མཁས་པ་ཉི་མ་རྒྱལ་མཚན་ཚང་ནས་དགག་
ལན་རྡོ་རྗེའི་མེ་ལྕེ་སོགས་ལ་ལན་དུ་སྤྲིངས་པ་རང་བྱུང་བདེན་པའི་གཏམ་་་་་
གཡུལ་རྒྱལ་ལྷའི་རྔ་སྒྲ་ཞེས་པ་ཞིག་བརྩམས་ཡོད་དོ། །དེ་དག་ཀྱང་ཇི་སྐད་དུ།
273



དགེ་འདུན་ཆོས་འཕེལ།
ཀུན་གཟིགས་ལྔ་བ་ཆེན་པོས། ཕན་ཚུན་དམ་བཅའ་འགོག་པའི་ལུང་རིགས་ཀྱི། །
ཐལ་འགྱུར་འཕེན་པ་རྒྱ་བོད་མཁས་པའི་ལུགས། །སྨོད་ཚིག་ཀུ་རེའི་ཚུལ་སྨྲ་རྟོག་
གེ་ཡི། །ངང་ཚུལ་ཡིན་གྱི་འཁོན་དུ་འཛིན་རྣམས་རྨོངས་ཞེས་བཀའ་བསྩལ་པ་
ལྟར་ཕན་ཚུལ་དམ་བཅའ་འགོག་པའི་བརྒལ་བརྟག་རྣམས་སུ་སྨོད་ཚིག་ཀུ་རེ་
དང་སྦྲེལ་ནས་རྟོག་གེ་པའི་ངང་ཚུལ་བསྐྱངས་ཡོད་པ་ནི། མཁྱེན་དཔྱོད་གཉིས་
ལྡན་གྱི་གཞུང་ལུགས་སྨྲ་བ་དག་གི་སྤྱོད་བྱ་ཡིན་པའི་ཆ་ནས་རྗེས་སུ་ཡི་རང་་་
བྱེད་རིན་གྱིས་གུས་ཕྲན་ནས་ལོ་རྒྱུས་ཙམ་ཞུས་པ་ལས་རང་ཡང་ལྟ་དགོངས་བྱེ་
བྲག་པའི་རྗེས་སུ་ཞུགས་ཏེ་ཅོལ་ཆུང་གི་ཀུ་ཅོ་བཏོན་པ་ནི་མིན་ལ། སྐབས་དོན་
དགེ་ཆོས་ཀྱི་གསུང་ལ་ལོག་པར་རྟོག་པའི་ཚུལ་འགའ་བསྡུས་ཏེ་བརྗོད་པ་ཞེས་
པ་ནིའང་ཕྱོགས་གང་རུང་ཞིག་གི་བཞེད་པ་འཐད་ལྡན་དུ་དམིགས་ནས་ཅིག་
ཤོས་ལ་སྐྱོན་འཚོལ་བ་མིན་པར། དེང་གི་བོད་རིག་པའི་མཁས་ཅན་གྱི་ཆོ་ལོ་་་
ཅན་འགས་དགེ་འདུན་ཆོས་འཕེལ་གྱི་གསུང་རྩོམ་ལ་ཞིབ་འཇུག་བྱེད་ཁུལ་གྱིས་
རྩོམ་གྱི་འཇུག་པ་སྣ་མང་སྤེལ་བའི་ནང་དུ། དགེ་ཆོས་ཀྱི་གསུང་སྤྱི་དང་སྒོས་སུ་
ཀླུ་སྒྲུབ་དགོངས་རྒྱན་ལྟ་བུ་ལ་ཚིག་དོན་གཉིས་ཆ་ལས་ཚིག་རིས་ཀྱི་འཇའ་ཚོན་
ལ་ཞེན་དྲགས་ཏེ་ཡིན་མདོག་མདོག་གི་དཔྱད་བརྗོད་ལོག་པར་བྱས་པ་འགའ་
བསྡུས་ཏེ་དཔྱད་པར་བྱས་པ་ཡིན། །
དེ་ཡང་ཀླུ་སྒྲུབ་དགོངས་རྒྱན་དུ། གལ་ཏེ་རང་རེའི་ཐག་བཅད་པ་ལ་ཡིན་
རྟོན་མེད་དུ་ཆུག་ཀྱང་། སངས་རྒྱས་ཀྱིས་ཐག་བཅད་པའི་རྗེས་སུ་འབྲངས་ནས་
མི་བསླུ་བ་ཡིན་སྙམ་ན། འོ་ན་སངས་རྒྱས་མི་བསླུ་བར་ཐག་བཅད་མཁན་སུ་ཡིན།
དེ་མི་བསླུ་བར་ནི་ཀླུ་སྒྲུབ་ལ་སོགས་པའི་མཁས་གྲུབ་ཆེན་པོ་རྣམས་ཀྱིས་ཐག་
བཅད་དོ་ཟེར་ན། འོ་ན་ཀླུ་སྒྲུབ་མི་བསླུ་བར་སུས་ཐག་བཅད། དེ་ནི་རྗེ་བླ་མས་
274



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
ཐག་བཅད་དོ་ཟེར་ན། འོ་ན་རྗེ་བླ་མ་མི་བསླུ་བར་སུས་ཤེས། དེ་ནི་ཁོ་བོ་ཅག་གི་
བཀའ་དྲིན་མཚུངས་མེད་བླ་མ་དམ་པ་ཆེ་གེ་མོས་ཐག་བཅད་ཅེ་ན། འོ་ན་ཁྱོད་
ཀྱི་བླ་མ་དམ་པ་ལ་བརྟེན་ནས་མི་བསླུ་བ་ནི་ཁྱོད་རང་གི་བློས་ཐག་བཅད་པར་
འདུག་པས། དོན་ལ་སེང་གེའི་དཔང་པོ་ལ་སྟག སྟག་གི་དཔང་པོ་ལ་གཡག
དེའི་དཔང་པོ་ལ་ཁྱི། ཁྱི་ཡི་དཔང་པོ་ལ་བྱི་བ། བྱི་བའི་དཔང་པོ་ལ་འབུ་་་་
བཙུགས་འདུག་པས་ཐམས་ཅད་ཀྱི་དཔང་པོ་མཐར་ཐུག་དེ་འབུ་ལ་བྱེད་པར་
འདུག དེས་ན་གང་ཐག་བཅད་ཚད་ཀྱི་རྩ་བ་མཐར་ཐུག་ཞིབ་ཏུ་བཅད་ཚེ་རང་
རང་གི་བློ་ལ་ཐུག་པ་མ་གཏོགས་གཞན་ཅི་ཡང་མི་སྣང་ཞེས་པ་སྟེ། ཐལ་འགྱུར་
བས་འདི་སྣང་ཐ་སྙད་ཀུན་རྫོབ་ཀྱི་རྣམ་བཞག་ཡོད་ཚད་གཞན་ངོར་དབང་་་་
མེད་དུ་ཁས་ལེན་པ་ཙམ་ལས། རང་ལུགས་ནི་ཡོད་མེད་སོགས་མཐའ་བཞིའམ་
སྤྲོས་པའི་མཐའ་བརྒྱད་དང་བྲལ་བས་ཁས་ལེན་ཅི་ཡང་མེད་ཅེས་ཐ་སྙད་ཚད་
གྲུབ་ཁས་མི་ལེན་པ་ལ། གཞན་དངོས་སྨྲ་བ་སོགས་ཐ་སྙད་ཀུན་རྫོབ་ཀྱི་རྣམ་་་་
བཞག་ཁས་ལེན་པའི་ལུགས་ཀྱིས། འོ་ན་སངས་རྒྱས་དང་རྒྱན་དྲུག་མཆོག་་་་
གཉིས་སོགས་ཀྱི་གསུང་ཡང་ཚད་མ་མ་ཡིན་པར་ཐལ། ཐ་སྙད་ཚད་གྲུབ་ཁས་
མི་ལེན་པའི་ཕྱིར་ཞེས་པ་ལྟ་བུའི་ཐལ་སྦྱོར་འཕེན་པའམ་རིགས་འཕྲུལ་ལ་དགེ་
ཆོས་ནས་ཐལ་འགྱུར་བའི་མཐར་ཐུག་གི་ལྟ་བ་སྒྲུབ་བྱེད་ཀྱི་རིགས་པ་སྤྱད་དེ།
སངས་རྒྱས་དང་རྒྱན་དྲུག་མཆོག་གཉིས་སོགས་ཀྱི་གསུང་ཚད་མ་ཡིན་པ་སུས་
ཐག་ཆོད་ཅེས་རྒྱུ་མ་ཕུ་དེད་ཀྱི་རིགས་ལམ་ནང་དུ་བཅུད་ནས་མཐར་ཐུག་ཐག་
གཅོད་མཁན་རང་བློ་ཡིན་ལ། རང་བློ་མི་བསླུ་བ་ཡིན་རྒྱུ་སུས་ཀྱང་ཐག་མི་ཆོད་
པའི་རྒྱུ་མཚན་བཀོད་པ་ཡིན་མོད། འོན་ཏེ་དེང་སང་གི་ཟབ་མོ་དབུ་མའི་གཞུང་
ལ་འཇུག་པའི་སྐལ་བ་ཧ་ཅང་ཕྲ་བའམ་གཏན་ནས་མེད་པ་དང༌། ཡང་ན་བོད་
275



དགེ་འདུན་ཆོས་འཕེལ། །
ཀྱི་སྐད་ཡིག་ལ་ཀུན་ནས་རྨོངས་རུང་བོད་རིག་པའི་ཆེད་མཁས་ཀྱི་མཚན་སྙན་
མངའ་བའི་ཞིབ་འཇུག་པ་སྟེ། དུས་རབས་ཉེར་གཅིག་པའི་བོད་ཀྱི་ངོ་མཚར་
བའི་རབ་བྱུང་བ་ཞེས་པ་རྒྱ་ཡིག་གི་ལམ་ནས་བྲིས་པའི་དགེ་ཆོས་སྐོར་གྱི་དཔྱད་
རྩོམ་ཆེན་མོ་གང་དེའི་རྩོམ་པ་པོ་ཏུའུ་ཡུང་པན་ལྟ་བུ་ནས། སྔ་ཕྱིའི་བརྗོད་གཞི་
ལ་ངེས་གཏན་སྤུ་ཙམ་མེད་པར་ཚིག་དུམ་འདི་ལ་འཁྲིས་ནས་གོ་མེད་གོ་བར་
རློམ་སྟེ། དགེ་འདུན་ཆོས་འཕེལ་ནས་བླ་ན་མེད་པའི་སངས་རྒྱས་ཤཱཀྱ་ཐུབ་པ་
དང་རྒྱན་དྲུག་མཆོག་གཉིས། མཉམ་མེད་ཙོང་ཁ་བ་བཅས་ཀྱི་ནང་བསྟན་་་་་
བསམ་བློ་ལ་ངོ་རྒོལ་གྱི་མདུང་མོ་འཕྱར་ནས་རང་གི་ནང་བསྟན་གྱི་ལྟ་དགོངས་
ལྷུག་བརྗོད་བྱས་འདུག་ཅེས་དང་། ཆོས་ལུགས་པའི་ཁྱིམ་དུ་འཁྲུངས་ཤིང་ལོ་ན་
སོན་སྐབས་རབ་བྱུང་ཡང་སྒྲུབ་མྱོང་བའི་དགེ་འདུན་ཆོས་འཕེལ་ནི་ནང་པ་་་་
སངས་རྒྱས་པའི་ཆོས་ལ་ངོ་རྒོལ་གཏོང་མཁན་ཞིག་ཏུ་གྱུར་སོང་ཞེས་དང་། །
ཤེས་རབ་རྒྱ་མཚོ་མཆོག་གིས་མི་འཇིགས་སེངྒེའི་ང་རོའི་ནང་དུ་ཐལ་ཕྲེང་་་་་
བཀོད་ཅིང་དགེ་རྒན་གྱིས་དགེ་ཕྲུག་ལ་གདམས་པའི་ཚུལ་གྱིས། དགེ་འདུན་
ཆོས་འཕེལ་དང་ཁོང་གི་སློབ་བུ་ཟླ་བ་བཟང་པོའི་སྔར་སྲོལ་དང་མི་མཐུན་པའི་
དབུ་མའི་བསམ་བློ་དང༌། སྐྱོན་འདོན་ཚུལ་གྱིས་རྒྱལ་བའི་བཀའ་ལུང་ལ་དཔྱད་
པ་བྱས་པར་ལ་དགག་པ་བཏང་ཡོད་ཅེས་ཤེས་ནས་སྨྲ་བའི་མདུན་སར་དངོས་
གནས་རྒོད་བྲོ་བའི་དཔྱད་གཏམ་གནང་འདུག ཅོལ་ཆུང་གཞོན་སྐྱེས་འགའ་
ནས་ཚུལ་འདི་ལེགས་བཤད་དུ་མཐོང་སྟེ། ཇི་སྐད་དུ་ས་སྐྱ་པཎ་ཆེན་གྱིས།
མཁས་པ་རང་གིས་དཔྱོད་ཤེས་ཀྱི། །བླུན་པོ་གྲགས་པའི་རྗེས་སུ་འབྲང་། །ཁྱི་་་་
རྒན་ཀུ་ཅོ་འདོན་པ་ན། །རྒྱུ་མཚན་མེད་པར་གཞན་དག་རྒྱུག །ཅེས་དང་།
མཁས་པ་མཁས་པའི་ནང་ན་མཛེས། །བླུན་པོས་མཁས་པ་ཇི་ལྟར་གོ །ཙན་དན་
276



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།།
གསེར་བས་རིན་ཆེ་ལ། །བླུན་པོས་སོལ་བར་བྱས་ལ་ལྟོས། །ཞེས་གསུངས་པ་ལྟར་
གཡམ་རྒྱུག་བྱས་ཏེ། དགེ་ཆོས་ཚང་ནི་སྲོལ་རྒྱུན་དང་ཆོས་ལུགས་ལ་ངོ་རྒོལ་་་་
གཏོང་བའི་མིག་དཔེར་བགྲངས་ཏེ། དེའི་རྗེས་འཇུག་ཡིན་ཁུལ་གྱིས་སྲོལ་རྒྱུན་
དང་བག་ཆགས་རྙིང་བ། ནང་ཆོས་སོགས་བོད་སྤྱི་ཚོགས་གོང་འཕེལ་གྱི་གཤེད་
དུ་བརྩིས་ནས་རྩོམ་ཡིག་ཆལ་ཆོལ་ཐན་ཐུན་མང་པོ་བྲིས་ཏེ་ཕ་བསད་རྒྱལ་རྔ་
བརྡུང་བའི་ཆོ་ག་ལ་བརྩོན་བཞིན་འདུག དངོས་དོན་དགེ་འདུན་ཆོས་འཕེལ་
ལྟ་བུ་སྲོལ་རྒྱུན་ཞེན་ལ་རྒོལ་ཡང་ཕོད་པའི་བསམ་བློའི་རྨང་གཞི་ནི་སྲོལ་རྒྱུན་གྱི་
གཞུང་ལུགས་རབ་འབྱམས་ཐོག་མར་འདུན་པ་རྩེ་གཅིག་གིས་ཐོས་བསམ་བྱས་
ཏེ་ཁོང་དུ་ཆུད་ཅིང་། བར་དུ་རང་གི་རྣམ་དཔྱོད་འགྲན་མེད་ཀྱིས་ཡང་ཡང་་་་
དཔྱད་དེ་ཕུ་ཐག་ཆོད། མཐའ་མར་མི་ལོ་བཅུ་ཕྲག་ལྷག་གི་རང་རྒྱལ་ཁམས་རིག་
པ་འགྲིམས་ཏེ་མྱོང་གྲུབ་ལས་བྱུང་བ་ཡིན་སྟབས། རི་བོང་ཅལ་འདྲོགས་སམ་
བླུན་པོ་ཆུ་སྣ་ག་ཁྲིད་དམ་ཅོལ་ཆུང་ལ་རྒྱ་སྨྲ་བ་རྣམས་དང་གནམ་ས་བར་གྱི་་་
ཁྱད་པར་ཡོད་དོ། །གཞན་ཡང་ཐ་སྙད་ཚད་གྲུབ་བཞེད་པའི་ལུགས་ཀྱི་མཁས་
པ་རྣམས་ཀྱིས་ཀྱང་དགེ་ཆོས་ནས་སྔ་རབས་ལུགས་ལྟར་ཐ་སྙད་ཚད་གྲུབ་མི་་་་
བཞེད་པ་ལ་ཆད་ལྟ་བ། ལྟ་ལོག་པ་སོགས་ཚིག་ངན་སྣ་ཚོགས་ཀྱིས་དམོད་པ་ལ་
ཕྱིས་སུ་གཞུང་ལུགས་ལ་ཐོས་བསམ་མེད་པའི་གཞོན་སྐྱེས་ནས་འདི་ཀོའི་བརྗོད་
གཞིའི་དོན་སྙིང་ལ་ངེས་གཏན་སྤུ་ཙམ་མེད་པར་མཐའ་གཅིག་ཏུ་འོ་ན་སངས་
རྒྱས་མི་བསླུ་བ་སུས་ཐག་ཆོད་ཅེས་པ་ལྟ་བུ་ཚིག་གི་ཆ་ནས་དོན་གྱི་ངེས་ཤེས་་་
འདྲོངས་པ་རློམ་སྟེ་དགེ་འདུན་ཆོས་འཕེལ་ནས་སངས་རྒྱས་དང་ཆོས་ལ་ཡིད་
གཉིས་ཟ་བ་འདུག་སྙམ་པའི་ལོག་རྟོག་སྐྱེས། དོན་དུ་དགེ་ཆོས་ནི་རང་ཅག་བློ་
དམན་ལྟ་བུ་གུས་ཞེན་གྱི་ཆ་ནས་དད་པ་བཞག་པ་མིན་པར། དབང་རྣོན་རིགས་
277



དགེ་འདུན་ཆོས་འཕེལ། །
པའི་རྗེས་འབྲང་ཞེས་བརྗོད་པ་ལྟ་བུ་ཡིན་ལུགས་ཀྱི་བརྡར་ཤ་ཆོད་པའམ་ངེས་
ཤེས་ཀྱི་ཕུ་ཐག་ཆོད་པའི་ངང་དུ་དད་པ་བཞག་པ་ཡིན་པས་དོན་གྱི་དད་པ་
ཡིན་ནོ། །དེས་ན་རང་རེའི་བོད་པ་ཕལ་མོ་ཆེའི་དད་པ་ནིའང་མཐར་གཏུག་ན་
རྨོངས་ནས་དད་པ་ཡིན་ལ་དགེ་ཆོས་ལྟ་བུ་སྐྱེས་ཆེན་གྱི་དད་པ་ནི་ཤེས་ནས་་་
དད་པ་ཡིན་པས་དེ་གཉིས་བར་ཡང་མཆོག་དམན་གནམ་སའི་ཁྱད་པར་ཡོད་དོ།།
།དགེ་ཆོས་རང་གི་ཞལ་ནས། ཁྱེད་ཚོའི་སེམས་ལ་ངེད་དབང་རྟུལ་གཞན་གྱི་ཅི་
ཟེར་ལ་དེ་མ་ཐག་ཡིད་ཆེས་མཁན་དེ་འདྲ་ཞིག་ཡིན་སྙམ་པ་མ་བྱེད་ངེད་དབང་
པོ་ཡང་རྣ་རབ་ཅིག་ཡིན། བསྟན་པའི་ཕྱོགས་སུ་ཡང་ཆོས་བཤད་པ་ལ་སློབ་མ་
མ་རྙེད། དགོན་པ་འདེབས་པ་ལ་ཆ་རྐྱེན་མ་འགྲིག་པས་བྱ་བ་རླབས་ཆེན་དེ་ཚོ་
བྱེད་མ་ནུས་ཏེ། ཆོས་ཀྱི་ཤ་ཚ་ཁྱེད་ཚོ་ལས་མི་ཆུང་ཙམ་ཡིན་ཞེས་གསུངས་པ་
ལྟར་རོ། །འོ་ན་ཀླུ་སྒྲུབ་དགོངས་རྒྱན་དུ། དོན་ཡིན་ལུགས་ལ་དགོངས་ན་སངས་
རྒྱས་དང་ཀླུ་སྒྲུབ་ལའང་ཡིན་བརྟན་མེད་ལུགས་སོགས་དང༌། དྲང་དོན་དུ་་་་་
ལོངས་སྐུ་བཞག་པ་དེ་རྒྱ་གར་རྒྱལ་པོའི་ཆས་དང་། མཚན་དང་དཔེ་བྱད་ཞིང་
གི་བཀོད་པ་སོགས་ཀྱང་། ཡུལ་དང་མིར་བལྟོས་ཏེ་བཞག་པ་ཙམ་ཡིན་གསུངས་
པ་དང་། གནས་ལུགས་འཆད་སྐབས། ཆོས་ཀུན་ཀྱང་ཡོད་མེད་ཡིན་མིན་སོགས་
སྤྲོས་པའི་མཐའ་དང་བྲལ་ཅིང་། རྒྱུ་འབྲས་ཀྱང་འཁྲུལ་སྣང་ཙམ་དུ་གསུངས་པ་
སོགས་ལ་དགེ་ཆོས་ཀྱི་ལྟ་དགོངས་ལ་མི་དགྱེས་པའི་གཞུང་ལུགས་སྨྲ་བའི་་་་་
མཁས་པ་འགའ་ཞིག་ནས་ཀྱང་དགག་ཡིག་སོགས་སུ། དེ་ནི་སངས་རྒྱས་དང་ཀླུ་
སྒྲུབ་དང་རྗེ་རིན་པོ་ཆེ་ཁས་མི་ལེན་པ་དང༌། ལོངས་སྐུ་ཁས་མི་ལེན་པ་དང་།
དགེ་སྡིག་དང་རྒྱུ་འབྲས་ཀྱང་ཁས་མི་ལེན་པ་ཡིན་པས། ཀླུ་སྒྲུབ་ཀྱི་དགོངས་པའི་
རྒྱན་དུ་མི་འགྱུར་ཏེ། དེ་ལའང་ཡིད་བརྟན་མེད་པའི་ཕྱིར་ཞེས་བརྗོད་པ་འདི་ཅི་
278



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
ཡིན་སྙམ་ན། དེ་ནི་ཟབ་མོ་དབུ་མའི་གཞུང་གི་དགོངས་པ་ལེན་ཕྱོགས་མི་འདྲ་
བས་ཕན་ཚུན་རིགས་པས་བརྒལ་བརྟག་མཛད་པའི་བར་གསེང་དུ་ཟུར་ཟའམ་
སྐྱོན་ཕུད་པའི་ཚིག་རྩོད་ཙམ་ལས་སངས་རྒྱས་ཆོས་དང་དགེ་སྡིག་རྒྱུ་འབྲས་་་་
སོགས་དངོས་གནས་ཁས་མི་ལེན་པ་ཕྱི་རོལ་རྒྱང་འཕེན་པ་ལྟ་བུ་ཞིག་ཡིན་པ་ཐེ་
ཚོམ་ཙམ་ཡང་སྐྱེ་མི་སྲིད་སྙམ་སྟེ། ཕ་རོལ་པོའི་ཚུལ་ལུགས་རང་གི་བློར་མ་་་་
འབབ་པ་དེ་ལ་འདྲེ་ཞེས་དམོད་པ་ཡང་ཕ་རོལ་པོར་མི་དགའ་བའི་རང་གི་ཡིད་
འགྱུར་མཚོན་པ་ཙམ་ལས་ཕ་རོལ་པོ་དངོས་གནས་བདུད་འདྲེ་ཞིག་ཏུ་ངོས་་་་
འཛིན་མི་མཛད་པ་བཞིན་ནོ། ། །
དེ་ཡང་གཟུར་གནས་མཁས་པ་ཉན་ཤུལ་མཁྱེན་རབ་འོད་གསལ་ནས་་་་་
གོང་ཞུས་ཀྱི་ཚུལ་འདི་ལ་དམིགས་ཏེ་དེང་སང་གཞུང་ལུགས་ཐོས་བསམ་གྱི་་་་
སྐལ་བ་ཕྲ་བ་རྣམས་ལ་གོ་སླ་ལ་མདོ་དྲིལ་བའི་དཔྱད་གཏམ་འདི་ལྟར་ཞིག་་་་
གནང་འདུག་སྟེ། དོན་གྱི་སྙིང་བོ་ནི་ལོ་ཉིས་སྟོང་གི་རྒྱ་གར་གྱི་མཁས་གྲུབ་ཆེན་
པོ་འཕགས་པ་ཀླུ་སྒྲུབ་ཀྱིས་མཛད་པའི་མཐའ་བཞིའམ་བརྒྱད་ཀྱི་སྤྲོས་པ་ལས་
འདས་པའི་ལྟ་བ་གཏན་ལ་འབེབས་པའི་དབུ་མའི་གཞུང་གི་དགོངས་པ་ལེན་
ཕྱོགས་མི་འདྲ་བའི་ཁྱད་པར་ཙམ་ལས། ཕྱོགས་གཉིས་ཀྱིས་ཀླུ་སྒྲུབ་དང་དེའི་ལྟ་
བ་ཁས་ལེན་དང་མི་ལེན་གྱི་ཁྱད་པར་ཞིག་ནི་རེད་མི་འདུག དེའང་ཕན་ཚུན་
གཉིས་ཀར་རང་རང་གི་འདོད་ཚུལ་གྱི་རྒྱབ་སྐྱོར་དུ་བཀའ་བསྟན་གྱི་ལུང་ཚད་
མ་དང་། རིགས་པ་ཚད་མ་ནི་རྫོགས་མཐའ་མེད་པ་ཞིག་བཀོད་འདུག་ལ། དོན་
སྙིང་ཀླུ་སྒྲུབ་དགོངས་རྒྱན་དུ་བསྟན་པའི་རྩོད་པའི་གཙོ་བོ་གོ་བདེར་བཀོད་ན་
འདི་ལྟར། ཀ་བུམ་སོགས་ཐ་སྙད་དུ་ཡོད་པ་ཚད་མས་གྲུབ་ཅིང་། དེ་ལ་ཐ་སྙད་
ཚད་གྲུབ་ཅེས་འདོད་པའི་ལུགས་དེ་ཀླུ་སྒྲུབ་དགོངས་རྒྱན་དུ་བཀག་ཅིང་། །
279



དགེ་འདུན་ཆོས་འཕེལ།
འགོག་ཚུལ་གྱི་རིགས་པ་ནི་ཀ་བུམ་སོགས་རང་རེ་སོ་སྐྱེ་དག་ལ་སྣང་བ་འདི་་་་
དག་གཏན་ནས་མེད་པའམ་གྲུབ་པ་ཡིན་ཞེས་མི་འདོད་ཀྱང་། སྣང་ཚུལ་ལམ་
གྲུབ་ཚུལ་དེ་ལ་ཚད་མས་གྲུབ་པ་ཞེས་པ་དེ་ཁས་མི་ལེན་པ་ཙམ་ཡིན། དེའི་རྒྱུ་
མཚན་ནི་མ་འཁྲུལ་བའི་སོ་སོའི་སྐྱེ་བོའི་དབང་ཤེས་ཀྱི་ཡུལ་དུ་ཡོད་པར་གྲུབ་པ་
ཙམ་ལ་ཚད་མས་གྲུབ་པ་ཞེས་སྨྲ་མི་རུང་སྟེ། སོ་སོ་སྐྱེ་བོའི་བློ་ལ་མ་འཁྲུལ་བ་་་་
དང་ཚད་མར་གྱུར་བ་ཞིག་མེད་པ་ནི་ཞི་བ་ལྷས། བློ་ནི་ཀུན་རྫོབ་ཡིན་པར་་་་་
འདོད་ཅེས་གསུངས་པ་དང་། ཀུན་རྫོབ་ནི་ཟླ་བ་གྲགས་པས། བཅོས་མར་གྱུར་
བའི་དངོས་ནི་ཀུན་རྫོབ་ཏུའོ་ཞེས་གསུངས་པས་བློ་ཀུན་རྫོབ་ཡིན་ལ་ཀུན་རྫོབ་
ནི་བཅོས་མའམ་རྫུན་མ་ཡིན་ན་ཐ་སྙད་ཚད་མས་གྲུབ་པ་ཟེར་བ་དེ་མི་འཐད་
ཅེས་བཤད། དེ་ལ་ཁ་ཅིག་གིས་ཐ་སྙད་ཚད་གྲུབ་ཁས་མ་བླངས་ན་རྒྱུ་འབྲས་ཀྱི་
རྣམ་བཞག་སོགས་ཐམས་ཅད་འཇིག་འགྲོ་བས་ཆད་ལྟར་ལྷུང་བ་ཡིན་ཞེས་ལུང་
རིགས་དུ་མ་ཞིག་བཀོད་འདུག སྤྱིར་ཀླུ་སྒྲུབ་དགོངས་རྒྱན་གྱི་སྐོར་ལ་རྩོད་གླེང་
རྒྱ་ཆེ་བ་ཞིག་བྱུང་འདུག་ཀྱང་གཙོ་བོའི་རྩོད་པའི་འབྱུང་གཞི་ལྟ་བུ་ཞིག་ནི་ཐ་
སྙད་ཚད་གྲུབ་ཁས་ལེན་གྱི་སྟེང་ནས་འཕྲོས་པ་ལྟ་བུ་ཞིག་རེད་འདུག དེའང་
མདོར་བསྡུས་ན་ཐ་སྙད་བདེན་པ་ཕྱོགས་གཉིས་ཀས་ཁས་ལེན་ཡང་ཐ་སྙད་་་་
ཚད་གྲུབ་ཁས་ལེན་མིན་གྱི་རྩོད་པ་དེ་བྱུང་འདུག སྤྱིར་མགོན་པོ་ཀླུ་སྒྲུབ་ཀྱི་་་་
དགོངས་པ་འགྲེལ་ཕྱོགས་ལ་རྒྱ་གར་དང་བོད་ཀྱི་མཁས་པ་མང་པོ་ཞིག་གིས་་་་
སྔར་ནས་བཟུང་ཕྲན་བུའི་མི་འདྲ་བ་ཡོད་ཅིང་། བོད་ཀྱི་གྲུབ་མཐའ་ཁག་སོ་སོ་
དང་གྲུབ་མཐའ་གཅིག་གི་ནང་དུའང་མཁས་པ་སོ་སོས་དགོངས་པ་ལེན་ཕྱོགས་
ཐད་ལ་མི་འདྲ་བ་ཡོད་ཀྱང་དེ་ཐམས་ཅད་ཀྱིས་མགོན་པོ་ཀླུ་སྒྲུབ་དང་དེའི་་་་
གསུང་ལ་མངོན་པར་མི་བསྟོད་མཁན་གཅིག་ཀྱང་མེད། མཁས་དབང་དགེ་་་་
280



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
འདུན་ཆོས་འཕེལ་ཡང་སྤྱིར་དེ་ཚོ་དང་འདྲ་བ་ལ། མི་འདྲ་ས་ནི་ཁོང་གི་ཐོས་
པའི་རྒྱ་ནི་རྒྱ་མཚོ་བཞིན་ཚེ་ལ་ཟབ་པའི་ཁར། སྐྱེས་ཐོབ་ཀྱི་ཤེས་རབ་ལ་མཁས་
པ་སུས་ཀྱང་འགྲན་ཟླ་མེད་པ་ཞིག་ཀྱང་ཡིན་ཞེས་གསུངས་པ་ལྟར་རོ།།
སྨྲས་པ། །
ཀླུ་སྒྲུབ་ཞབས་ཀྱི་དབུ་མའི་རིགས་ཚོགས་ལས། །
དྲངས་མཛད་ལྟ་བའི་གཞུང་ལུགས་མཐའ་ཡས་ཀྱང༌། །
རིགས་འཕྲུལ་སྣུམ་གྱིས་ཟིན་པའི་གོ་སླའི་གཞུང༌། །
ཀླུ་སྒྲུབ་དགོངས་རྒྱན་ཡིན་པར་སུ་ཡིས་བསྙོན། །
ལྟ་བ་འདི་ཀོ་རིག་བརྒྱའི་སྲོག་ཡིན་གཤིས། ། །
བསླབ་ལ་གཞོལ་བའི་བློ་གྲོས་གསར་བུ་པས། །
རྩོད་སྒྲུབ་རིག་པའི་གནད་གསང་གྲོལ་བ་ལ། །
གུས་རྟགས་བརྩོན་པས་ཡང་ཡང་འཇུག་པ་རིགས། །
དེ་ཕྱིར་དགེ་འདུན་མཚན་གྱི་བསམ་བློ་དང་། །
རྨད་བྱུང་གཞུང་ལ་བགྲོད་པའི་ཐེམ་སྐས་སུ། །
ཁོ་བོས་འབད་པའི་ཐོག་མའི་བྱེད་རྩོལ་ལ། །
བློ་ཆེན་རྣམས་ནས་ཐུགས་འགལ་མེད་པར་མཛོད། །
ཅེས་མཁས་དབང་དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་
རྣམ་བཤད་ལས་གཞུང་དོན་ལེའུ་གཉིས་པ་རེ་ཞིག་བཤད་ཟིན་ཏོ། །
281



དགེ་འདུན་ཆོས་འཕེལ།
ཞར་བྱུང་། མཚར་སྣང་བསྐང་བའི་ལྟད་མོ།
མཁས་དབང་དགེ་འདུན་ཆོས་འཕེལ་གྱི་ཀླུ་སྒྲུབ་དགོངས་རྒྱན་དུ། ཡོད་
མེད་བློ་ཡིས་བཞག་པའི་ཤེས་བྱ་དང༌། །བདེན་རྫུན་ཡུལ་ལ་ལྟོས་པའི་ཚད་མ་
གཉིས། །གཅིག་གི་རྫུན་ཁུངས་གཅིག་ལ་གཏད་མཐོང་ནས། །ཐ་སྙད་ཚད་གྲུབ་
འཇོག་ལ་བློ་མ་བདེ། །ཞེས་པ་ལྟ་བའི་སྙིང་བོ་བརྗོད་བྱར་བྱས་ཤིང་སྙན་་་་་
འཇེབས་རོ་བཅུད་དང་ལྡན་པའི་ཤོ་ལོ་ཀ་ཉེར་གཅིག་བར་སྐབས་སུ་བཀོད་པ་
ལ་དེའི་དགག་ལན་སྣ་ཚོགས་ནང་དུའང་དེའི་ཁ་གཏད་དུ་རྩོམ་གྱི་འཇུག་པ་་་
སྤེལ་ཡོད། དེ་དག་རྣམས་ཕྱོགས་གཅིག་ཏུ་བཀོད་ནས་བལྟས་ན་ཚིག་དོན་་་་་་
གཉིས་ཆ་ནས་རོ་བཅུད་མྱོང་རྒྱུ་འདུག་པས་གཤམ་དུ་འགོད་པར་བྱའོ། ། །
མཁས་དབང་དགེ་འདུན་ཆོས་འཕེལ་ནས།
ཡོད་མེད་བློ་ཡིས་བཞག་པའི་ཤེས་བྱ་དང་། །བདེན་རྫུན་ཡུལ་ལ་ལྟོས་པའི་
ཚད་མ་གཉིས། །གཅིག་གི་རྫུན་ཁུངས་གཅིག་ལ་གཏད་མཐོང་ནས། །ཐ་སྙད་་་
ཚད་གྲུབ་འཇོག་ལ་བློ་མ་བདེ། །མ་བརྟག་མ་དཔྱད་འཇིག་རྟེན་རྣམ་གཞག་དང་། །
བརྟགས་ཤིང་དཔྱད་པའི་གྲུབ་མཐའི་གཞུང་ལུགས་གཉིས། །གཅིག་གི་རྩ་བ་་་
གཅིག་ལ་ཐུག་མཐོང་ནས། །ཐ་སྙད་ཚད་གྲུབ་འཇོག་ལ་བློ་མ་བདེ། །བློ་ལ་སྣང་
བ་ཙམ་གྱི་སྒྱུ་མ་དང་། །དོན་ལ་ཡིན་པར་ངེས་པའི་གཤིས་ལུགས་གཉིས། །གཅིག་
ཤོས་བདེན་ན་གཅིག་ཤོས་རྫུན་མཐོང་ནས། །ཐ་སྙད་ཚད་གྲུབ་འཇོག་ལ་བློ་མ་
བདེ། །རང་སྐྱོན་རི་བོ་འགེབ་པའི་སྔ་རྒོལ་དང་། །གཞན་སྐྱོན་ཁབ་ཀྱིས་འཚོལ་
བའི་ཕྱི་རྒོལ་གཉིས། །གཅིག་ལས་གཅིག་རྒྱལ་རེས་སུ་བྱེད་མཐོང་ནས། །ཐ་སྙད་
282



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
ཚད་གྲུབ་འཇོག་ལ་བློ་མ་བདེ། །ཡོད་མཐའ་འགོག་པའི་སྣང་རུང་མ་དམིགས་
དང་། །མེད་མཐའ་སྤོང་བའི་མི་སྣང་མ་དམིགས་གཉིས། །གཅིག་གི་རྣམ་གཞག་
གཅིག་གིས་བཤིག་མཐོང་ནས། །ཐ་སྙད་ཚད་གྲུབ་འཇོག་ལ་བློ་མ་བདེ། །གྲོགས་
པོར་མཚན་མར་ཞེན་པའི་བདེན་འཛིན་དང་། །གྲོགས་ཀྱིས་ཕན་པར་རྟོགས་
པའི་ཚད་མ་གཉིས། །སྲེད་པ་སྐྱེད་ལ་ཁྱད་པར་མི་འདུག་པས། །ཐ་སྙད་ཚད་གྲུབ་
འཇོག་ལ་བློ་མ་བདེ། །དགྲ་བོ་བདེན་པར་ཞེན་པའི་དངོས་འཛིན་དང༌། །དགྲ་
ཡིས་གནོད་པ་ངེས་པའི་ཚད་མ་གཉིས། །ཞེ་སྡང་སྐྱེད་ལ་ཁྱད་པར་མ་མཐོང་ནས། །
ཐ་སྙད་ཚད་གྲུབ་འཇོག་ལ་བློ་མ་བདེ། །རྗེས་དཔག་ཚད་མ་མངོན་སུམ་བློ་ལས་
སྐྱེས། །མངོན་སུམ་བདེན་རྫུན་རྗེས་སུ་དཔག་པས་དཔྱད། །ཕ་ཡི་དཔང་པོ་བུ་
ཡིས་བྱས་པ་འདིས། །ཐ་སྙད་ཚད་གྲུབ་འཇོག་ལ་བློ་མ་བདེ། །རིགས་པས་དཔྱད་
པ་ཤིང་རྟའི་སྲོལ་ལ་བརྟེན། །ཤིང་རྟ་ཆེན་པོ་རིགས་པའི་སྟོབས་ཀྱིས་སྒྲུབ། །རང་
ཐག་ཆོད་ན་སུ་ཡི་རྗེས་སུ་འབྲང་། །རང་ཐག་མ་ཆོད་སུ་ལ་ཡིད་རྟོན་བྱེད། །ཡང་
དག་རིགས་པ་ངེས་དོན་ལུང་ལས་རྙེད། །དྲང་ངེས་ཁྱད་པར་དྲི་མེད་རིགས་་་
པས་འབྱེད། །རིགས་པས་ཤེས་ན་ངེས་དོན་ཅི་ལ་འཚོལ། །རིགས་པས་མ་ཤེས་་་་
ངེས་དོན་ག་ལ་རྙེད། །བྱམས་མགོན་ཁྱི་མོར་མཐོང་བའི་ངང་ཚུལ་འདིས། །མ་
བརྟགས་ལྷན་སྐྱེས་བློ་ལ་ཡིད་མ་ཆེས། །དབུ་སེམས་མཁན་པོའི་ལྟ་གྲུབ་འགལ་
ལུགས་འདིས། །དཔྱོད་ལྡན་མཁས་པའི་བློ་ལ་ཡིད་མ་ཆེས། །ཕལ་པ་དྲང་པོའི་
རྗེས་སུ་འབྲང་འབྲང་ནས། །རྒུད་པའི་རྩ་བ་ལྷན་སྐྱེས་བདེན་འཛིན་རྙེད། །
མཁས་པ་དྲང་པོའི་རྗེས་སུ་འབྲང་འབྲང་ནས། །དེ་ལས་སྡུག་པའི་ཀུན་བརྟགས་
བདེན་འཛིན་རྙེད། །ཡོད་མེད་ཡིན་མིན་བདེན་རྫུན་ལ་སོགས་པའི། །རྩོད་པའི་
འུར་སྒྲ་སྒྲོག་པའི་འཇིག་རྟེན་འདིར། །རྟག་ཏུ་ཀུན་མཐོང་ཤེས་བྱ་ཡིན་པར་སྣང་། །
283



དགེ་འདུན་ཆོས་འཕེལ།
རྒྱུན་དུ་གང་གོམས་ཚད་མ་ཡིན་པར་སྣང་། །མི་མང་གང་ལ་དགའ་དེ་བདེན་པ་
དང༌། །ཁ་མང་གང་ལ་མཐུན་དེ་གྲུབ་མཐར་སྣང་། །མི་རེའི་ཁོང་ན་མི་མཐུན་
ཚད་མ་རེ། །དེ་ཡི་རྒྱབ་སྐྱོར་རྡོ་རྗེའི་བཀའ་ལུང་རེ། །ལ་རེའི་རྒྱབ་ན་མི་མཐུན་
ཆོས་ལུགས་རེ། །དེ་ཡི་རྗེས་འབྲང་མཁས་བླུན་སྟོང་ཕྲག་རེ། །འདི་ཉིད་བདེན་ལ་
འདི་ཡིས་མི་བསླུ་ཞེས། །རང་གི་བདེན་ཁ་རང་ལ་སྦྱིན་པ་འདི། །རིགས་མཐུན་
སྐྱེ་བོའི་ཚོགས་རྣམས་ཉམས་རེ་དགའ། །མི་མཐུན་ཚོགས་ལ་སྨྲས་ན་ཞེ་རེ་ཁྲེལ། །
མི་མཐུན་རིགས་དྲུག་འགྲོ་བའི་རྒྱལ་ཁབ་འདིར། །བཅུ་ཡིས་འདོད་པ་བརྒྱ་ཡིས་
མི་འདོད་ཅིང༌། །མི་ཡིས་མཐོང་བ་ལྷ་ཡིས་མི་མཐོང་བས། །བདེན་རྫུན་ཚད་མའི་
ཁྲིམས་ཐག་སུ་ཡིས་ཆོད། །ཤེས་རབ་སྦྱངས་པས་མི་ཚེ་ཟད་བྱས་པའི། །གྲུབ་་་་་
མཐའ་མཁན་པོའི་བློ་ཡང་འཁྲུལ་གྱུར་ན། །འཇིག་རྟེན་བླུན་པོའི་རྫུན་གྱི་སྣང་བ་
ལ། །ཐ་སྙད་ཚད་མར་ཡིད་རྟོན་བྱེད་པ་འཁྲུལ། །མཁོ་ཚད་བཟང་ཚད་སེམས་ཀྱི་
འཆར་སྒོ་ཀུན། །གུད་དུ་ཕྱེ་ནས་ཚད་མར་འདོད་པ་དེས། །སྒྱུ་མའི་གྲོང་ཁྱེར་ཞིག་
པའི་ཐང་སྟོང་དུ། །མིག་འཕྲུལ་ནོར་བུའི་ཕུང་པོ་སླར་ཡང་རྙེད། །བཞིན་རས་
ཅུང་ཟད་འགྱུར་བས་འགྱུར་བྱེད་ཅིང་། །མེ་ལོང་ཅུང་ཟད་འགྱུར་ཡང་འགྱུར་
བྱེད་པའི། །མི་བརྟན་འགྱུར་བའི་ཤེས་བྱའི་གཟུགས་བརྙན་འདི། །ནམ་ཞིག་་་་
མཐའ་ལ་གཏད་དུ་ཡལ་བར་ངེས། །དཔྱད་པ་འདི་ལ་ཐུག་པས་མེད་དམ་སྙམ། །
ལག་པ་ཁབ་ལ་འཕྲད་པས་ཡོད་དམ་སྙམ། །མྱོང་བ་མངོན་སུམ་ལག་པས་ཡིན་
ནམ་སྙམ། །སྣང་བ་འཁྲུལ་བ་སྲིད་པས་མིན་ནམ་སྙམ། །ཡོད་པའི་རྩ་བ་བཙལ་
བས་མེད་དམ་སྙམ། །མེད་པའི་རྩེ་མོ་མཐོང་བས་ཡོད་དམ་སྙམ། །བདེན་པའི་ས་
བོན་བཏབ་ན་རྫུན་པར་ཤེས། །རྫུན་པའི་འབྲས་བུ་མྱོང་ཚེ་བདེན་པར་སྣང་། །
ཞེས་གསུངས་པ་ལ།
284



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
དགེ་བཤེས་ཤེས་རབ་རྒྱ་མཚོ་ནས་མི་འཇིགས་སེང་གེའི་ང་རོ་རུ་
བརྗོད་བྱ་དོན་ཟབ་ལ་རྗོད་བྱེད་ཚིག་སྙན་པའི་ལན་འདི་ལྟར་གནང་
ཡོད་དེ།
གཞལ་བྱའི་ཡུལ་དང་འཇལ་བྱེད་ཚད་མ་གཉིས། །ཕན་ཚུན་གཅིག་གིས་
གཅིག་ལ་མི་བསླུ་བས། །ཐ་སྙད་ཚད་གྲུབ་མི་འཇོག་རང་དབང་ཅི། །བློ་མ་བདེ་
བ་ལོག་པའི་བློ་ཡི་སྐྱོན། །མ་བརྟགས་འཇིག་རྟེན་པ་དང་གྲུབ་པའི་མཐའ། །
གཅིག་གིས་གཅིག་ལ་འཐད་པའི་རྒྱན་བྱེད་པས། །ཐ་སྙད་ཚད་གྲུབ་མི་འཇོག་
རང་དབང་ཅི། །བློ་མ་བདེ་བ་ལོག་པའི་བློ་ཡི་སྐྱོན། །སྣང་བ་ཙམ་དང་ངེས་པའི་
གཤིས་ལུགས་གཉིས། །རང་རང་ས་ན་བདེན་པའི་སྟོབས་རྫོགས་པས། །ཐ་སྙད་
ཚད་གྲུབ་མི་འཇོག་རང་དབང་ཅི། །བློ་མ་བདེ་བ་ལོག་པའི་བློ་ཡི་སྐྱོན། །སྔ་ཕྱིའི་
རྒོལ་བའི་རྒྱལ་ཕམ་དམ་བཅའ་དང་། །སྒྲུབ་བྱེད་རིགས་པའི་རྩལ་ལ་རག་ལས་
པས། །ཐ་སྙད་ཚད་གྲུབ་མི་འཇོག་རང་དབང་ཅི། །བློ་མ་བདེ་བ་ལོག་པའི་བློ་ཡི་
སྐྱོན། །སྣང་རུང་རྟགས་ཀྱིས་མེད་པར་ཐག་གཅོད་ཅིང་། །མི་སྣང་རྟགས་ཀྱིས་
འོལ་ཚོད་འགོག་བྱེད་པས། །ཐ་སྙད་ཚད་གྲུབ་མི་འཇོག་རང་དབང་ཅི། །བློ་མ་
བདེ་བ་ལོག་པའི་བློ་ཡི་སྐྱོན། །མ་དམིགས་གཏན་ཚིགས་གཉིས་པོ་གཅིག་གིས་
གཅིག །འཇིག་ཅེས་སྨྲ་བའི་དམ་བཅའ་རྣམ་དག་འདིས། །ཐ་སྙད་ཚད་གྲུབ་མི་
འཇོག་རང་དབང་ཅི། །བློ་མ་བདེ་བ་ལོག་པའི་བློ་ཡི་སྐྱོན། །སྲིད་པ་སྐྱེད་བྱེད་་་་
མཚན་འཛིན་ཚད་མ་གཉིས། །མེད་པར་རིགས་པའི་ལམ་ནས་ངེས་པ་འདིས། །
ཐ་སྙད་ཚད་གྲུབ་མི་འཇོག་རང་དབང་ཅི། །བློ་མ་བདེ་བ་ལོག་པའི་བློ་ཡི་སྐྱོན། །
བདེན་འཛིན་ཚད་མ་གཉིས་ལ་ཐུན་མོང་དུ། །ཞེ་སྡང་སྐྱེད་པའི་ནུས་པ་མཐོང་
བ་འདིས། །ཐ་སྙད་ཚད་གྲུབ་མི་འཇོག་རང་དབང་ཅི། །བློ་མ་བདེ་བ་ལོག་པའི་
285
--



དགེ་འདུན་ཆོས་འཕེལ།
བློ་ཡི་སྐྱོན། །རྗེས་དཔག་ཚད་མ་མངོན་སུམ་ལས་སྐྱེས་ཤིང་། །མངོན་སུམ་བདེན་
རྫུན་རྗེས་དཔག་གིས་འབྱེད་པས། །ཐ་སྙད་ཚད་གྲུབ་མི་འཇོག་རང་དབང་ཅི། །
བློ་མ་བདེ་བ་ལོག་པའི་བློ་ཡི་སྐྱོན། །ཕ་ཡི་དཔང་པོ་བུ་ཡིས་བྱས་པ་ལས། །ཕ་ལ་
བདེན་པའི་རྒྱལ་ཁ་ཐོབ་པ་འདིས། །ཐ་སྙད་ཚད་གྲུབ་མི་འཇོག་རང་དབང་ཅི། །
བློ་མ་བདེ་བ་ལོག་པའི་བློ་ཡི་སྐྱོན། །དཔྱད་པ་ཤིང་རྟའི་སྲོལ་ལ་བརྟེན་དགོས་ན། །
བསླུ་བ་མེད་པས་སུས་ཤེས་མ་འདྲི་ཞིག །ཤིང་རྟ་ཆེན་པོས་རིགས་པས་སྒྲུབ་ནུས་
ན། །ཚད་གྲུབ་མེད་པའི་ཁས་ལེན་མི་འཆོར་རམ། །རང་ཐག་ཆོད་ནས་སངས་
རྒྱས་སྤོང་དགོས་སམ། །རང་ཐག་མ་ཆོད་དམ་པ་བསྟེན་ན་འཚེངས། །ཡང་དག་
རིགས་པ་ཡེ་ནས་མ་མཆིས་པས། །ངེས་དོན་ལུང་ལས་རྙེད་པ་ག་ལ་སྲིད། །རིགས་
པས་གྲུབ་དང་ཚད་མས་གྲུབ་པ་དང༌། །རི་བོང་རྭ་གསུམ་ཡོད་པ་མིན་པར་་་་་
མཉམ། །སོ་སྐྱེའི་བློ་ལ་རྩ་བ་གཏད་ན་ཡང་། །དྲང་ངེས་ཁྱད་པར་འབྱེད་ནུས་ཨེ་
མ་ཧོ། །ཚུལ་གསུམ་རྟོག་གེའི་རིགས་པ་སེངྒེའི་ཁྲིར། །དེ་རང་གཟའ་སྐར་དགེ་
བས་བཀོད་དམ་ཅི། །རིགས་པས་ཤེས་ན་ངེས་དོན་ངེས་པར་ཚོལ། །རིགས་པས་
མ་ཤེས་ངེས་དོན་མི་རྙེད་བདེན། །བྱམས་མགོན་ཁྱི་མོར་མཐོང་བའི་ངང་ཚུལ་
འདིས། ལས་སྣང་བསམ་མི་ཁྱབ་ལ་གཏིང་ནས་གུས། །མ་བརྟགས་ལྷན་སྐྱེས་་་་་
ཚད་མིན་མ་དམིགས་པ། །ཁྱོད་དང་ཟླ་བཟང་ལས་གཞན་སུ་ཡིས་ཤེས། །གཞན་
དབང་བདེན་མེད་བདེན་གྲུབ་མཐུན་ལུགས་འདིས། །དཔྱོད་ལྡན་མཁས་པའི་བློ་
ལ་ངོ་མཚར་སྐྱེས། །ཕལ་བ་དྲང་པོའི་རྗེས་སུ་འབྲངས་པ་ལས། །ལྷན་སྐྱེས་བདེན་
འཛིན་རྙེད་པ་འོས་སུ་ཆེ། །མཁས་པ་དྲང་པོའི་རྗེས་སུ་མ་འབྲངས་ན། །ཀུན་་་་
བཏགས་བདེན་འཛིན་གདོན་གྱིས་བརླག་པར་འགྱུར། །ཡོད་མིན་མེད་མིན་་་་་
བདེན་འཛིན་ལ་སོགས་པའི། །རྩོད་ངག་འབྲུག་སྟོང་ལྡིར་བའི་གངས་ཅན་འདིར། །
286
LL，



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
དུང་དཀར་སེར་པོར་འཛིན་པ་ལོག་ཤེས་དང་། །ཡོངས་དག་དམ་པའི་ཉམས་
མྱོང་ཚད་མར་བཞེད། །རྟག་མཐོང་ཤེས་བྱ་རྒྱུན་གོམས་ཚད་མ་ཞེས། །མདོ་རོང་
འགྲིམ་པའི་མཁས་པ་ཁ་ཅིག་སྨྲ། །མི་མང་དགའ་ལ་བདེན་པས་ཁྱབ་པ་དང་། །
ཁ་མང་མཐུན་ལ་གྲུབ་མཐས་ཁྱབ་པ་གཉིས། །ཁོང་ན་མི་མཐུན་ཚད་མ་མེད་་་
པས་འདོད། །རྒྱབ་སྐྱོར་རྡོ་རྗེའི་བཀའ་ལུང་དཔལ་དུ་ཆེ། །སྒང་རེའི་མདུན་ན་ཁ་
ཆེ་ཕ་ལུ་རེ། །ལ་རེའི་རྒྱབ་ན་མི་མཐུན་ཆོས་ལུགས་རེ། །རྗེས་ཕྱོགས་ཧར་རྒྱུག་་་་
བྱེད་པའི་ལུག་ཁྱུ་རེ། །ང་ཉིད་བདེན་ལ་ངའི་འདིས་མི་བསླུ་ཞེས། །རང་གིས་རང་
ལ་བདེན་ཁ་སྟོང་བྱིན་པ། །ཉག་རོང་ཉམས་དགུའི་གར་ལ་རོལ་བའི་རྒྱུ། །མཁས་
པའི་གྲྭ་ལ་འགྲིམ་ན་ཞེ་རེ་ཁྲེལ། །མི་མཐུན་རིགས་དྲུག་གྲོང་གི་འདུན་ས་ན། །
བཅུ་ཡིས་འདོད་པ་བརྒྱ་ཡིས་མི་འདོད་པས། །བཅུ་ཡི་འདོད་པ་ཁས་ལེན་མེད་
པས་སྐོངས། །བརྒྱ་ཡི་འདོད་པ་ཡོད་མིན་མེད་མིན་གྱིས། །བཅུ་ཡིས་འདོད་པ་
བརྒྱ་ཡིས་མི་འདོད་པས། །རང་རང་ལུགས་ཀྱི་བརྟག་དཔྱད་བྱས་པར་ངེས། །དེ་
ནི་ཐ་སྙད་ཚད་གྲུབ་ཡོད་པའི་རྟགས། །དེ་ལ་བློ་མི་བདེ་ན་བླུན་པོ་ཡིན། །བྱེ་སྨྲས་
འདོད་པ་མདོ་སྡེས་མི་འདོད་ཅིང་། །སེམས་ཙམ་འདོད་པ་དབུ་མས་མི་བཞེད་པ། །
དེ་ཡང་ཐ་སྙད་ཚད་གྲུབ་ཡོད་པའི་རྟགས། །དེ་ལ་བློ་མི་བདེ་ན་བླུན་པོ་ཡིས། །མི་
ཡིས་མཐོང་བ་ལྷ་ཡིས་མི་མཐོང་བས། །མི་ལ་འོ་མ་ལྟ་བུའི་ཐོས་བསམ་དང་། །ལྷ་
ལ་བདུད་རྩི་ལྟ་བུའི་སྒོམ་བསྟན་ན། །འདོད་འཇོ་ནོར་བུའི་གཏེར་དང་འགྲོགས་
པར་འགྱུར། །མི་ཡིས་མཐོང་བ་ལྷ་ཡིས་མི་མཐོང་བས། །སོ་སོའི་ལས་སྣང་བསམ་
མི་ཁྱབ་པར་ཤེས། །དེ་ནི་ཉམས་མྱོང་ཚད་གྲུབ་ཡོད་པའི་རྟགས། །དེ་ལ་བློ་མི་་་
བདེ་ན་བླུན་པོ་ཡིན། །ཆུ་འབབ་ཀླུང་ལ་ཡི་དྭགས་རྣག་བློ་ཡང་། །ཟླ་བ་གྲགས་
པས་ཚད་མས་གྲུབ་པ་སྟེ། །དེ་ནི་ལས་ཚུལ་ཚད་གྲུབ་ཡོད་པའི་རྟགས། །དེ་ལ་བློ་
287



དགེ་འདུན་ཆོས་འཕེལ།
མི་བདེ་ན་བླུན་པོ་ཡིན། །ཡི་དྭགས་རྣམས་ལ་སོས་ཀའི་དུས་སུ་ནི། །ཟླ་བ་ཚ་ལ་
དགུན་ནི་ཉི་མའང་གྲང་། །ཞེས་པ་འཕགས་མཆོག་ཀླུ་ཡི་ཚད་གྲུབ་སྟེ། །དེ་ལ་བློ་
མི་བདེ་ན་བླུན་པོ་ཡིན། །བདེན་རྫུན་ཚད་མའི་ཁྲིམས་ཐག་མི་ཆོད་ན། །ཚུལ་་་་
གསུམ་རྟོག་གེའི་རིགས་པས་ཐད་ཀར་ཆོད། །ཁས་ལེན་མེད་ཅེས་ཅི་ཡང་མི་སྨྲ་ན། །
བཅུ་བདུན་སྡེ་ལ་ག་ག་ཚིལ་ཞུས་ཤིང་། །ད་དུང་མཉམ་གཞག་གཉུག་མའི་ཟོལ་
འཛིན་ན། །རེ་ཞིག་ཁྲོ་གཏུམ་རྡོ་རྗེའི་ཐོ་བ་ཕྱིར། །བུམ་པ་བུམ་པ་ཀ་བ་ཀ་བ་་་་
དང༌། །ཡོད་པ་ཡོད་པར་སྨྲས་པ་འདི་ཙམ་ལས། །ཁས་ལེན་རྭ་ལྡན་བདག་་་་་
ལའང་ཡོད་མིན་ན། །ཁས་ལེན་མེད་པའི་མིང་གིས་ཅི་ཞིག་བགྱིད། །རིགས་པས་
བདེན་གྲུབ་འགོག་གི་བུམ་པ་མིན། །ཚད་མས་བུམ་པ་འཇོག་གི་བདེན་གྲུབ་མིན། །
ཐོ་བས་སྦྱང་འཇོམས་ཕ་ཡི་མགོ་མིན་པས། །ཡོད་མིན་མེད་མིན་མིང་གིས་ཅི་་་
ཞིག་བགྱིད། །མཆོག་གསུམ་ཚད་མར་ཡང་དག་རིགས་པའི་སྒོ། །གང་ནས་ཇི་
ལྟར་དཔྱད་ཀྱང་གྲུབ་པས་ན། །ཐ་སྙད་ཚད་གྲུབ་མེད་པའི་ངག་འཆལ་གྱིས། །
སྐལ་བ་ངན་པར་མ་བྱེད་ཨ་མའི་བུ། །རང་ལ་དམ་བཅའ་བ་དང་ཕྱོགས་གཞན་
སོགས། །ཁས་ལེན་མེད་ཅེས་བྱ་བའི་ཚིག་སྒྲོམ་གྱིས། །ངེས་དོན་ཀླུ་སྒྲུབ་ཡབ་སྲས་
མགྲིན་གཅིག་ཏུ། །ཡོད་གཉིས་མེད་གཉིས་སོ་སོར་མ་ཕྱེ་འམ། །རྣལ་མའི་གནས་
ཚུལ་མ་ཐོས་མ་རྟོགས་པས། །ཀྱེ་མ་རྣ་བ་མེད་དང་སྙིང་མེད་ཅེས། །ཟླ་བའི་་་་་
ཞབས་ཀྱི་བཀའ་བཀྱོན་མ་མཐོང་ངམ། །ད་དུང་བསྙོན་ན་དེ་ལས་བླུན་པ་སུ། །
བཀར་བཏགས་ཕྱག་རྒྱའི་ཁས་ལེན་མ་མཆིས་པའི། །ནང་བའི་གྲུབ་མཐའ་སྨྲ་བ་
ཡོད་དམ་ཅི། །དཔྱད་བཟོད་བཀག་པའི་འཇིགས་ཟིལ་མ་བཟོད་པས། །སྒྱུ་མའི་
གཡོ་འཕྲུལ་ལྷུར་ལེན་འདི་སྤོངས་ཤིག །དཔྱད་པས་མི་རྙེད་བདེན་པར་མེད་པ་
ཡིན། །ལག་པ་ཁབ་དང་འཕྲད་པ་ཀུན་རྫོབ་ཡིན། །རིགས་པས་དཔྱད་ན་ལག་
288



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
པ་ག་ལ་རྙེད། །ཁབ་ཀྱིས་ཚ་བའི་རྟེན་འབྲེལ་སུ་ཞིག་འགོག །ཡོད་མིན་མེད་མིན་
ཁོ་ཐག་འདི་ནས་ཆོད། །མིག་མེད་སྔོན་པོ་མཐོང་བའི་རེ་བ་ཕྲ། །མྱོང་བ་མངོན་
སུམ་ཡིན་ཡང་འཁྲུལ་བ་རུང་། །སྣང་བ་འཁྲུལ་ཡང་ངེས་ངོ་བདེན་པ་ཡོད། །བློ་
གྲོས་ཆུང་ངུའི་དཔྱད་པ་ཕྱོགས་རེ་བས། །ཡིན་ཡིན་མིན་མིན་ཐག་གཅོད་མ་སྔ་
ཞིག །ཡོད་པའི་རྩ་བ་བདེན་གྲུབ་ཡིན་ན་མེད། །མེད་པའི་རྩེ་མོ་ཀུན་རྫོབ་ཡིན་
ན་ཡོད། །འདིས་ཀྱང་ཡོད་མེད་གཙང་མར་ཐག་ཆོད་པས། །ཡོད་མིན་མེད་མིན་
མཆིལ་མ་བཞིན་དུ་བོར། །བདེན་པའི་ས་བོན་རྫུན་པར་ཤེས་པ་མེད། །རྫུན་པ་
མྱོང་ཚེ་བདེན་སྣང་དེ་ག་རང་། །འདི་ཡང་ཐ་སྙད་ཚད་གྲུབ་མེད་པ་དང་། །ཡོད་
མིན་མེད་མིན་འཇོམས་པའི་སྟ་རེས་ཡིན། །གྲུབ་མཐའ་མཁན་པོར་འཁྲུལ་བ་མ་
མཆིས་ན། །རྣལ་འབྱོར་པ་ཡི་བློ་ཁྱད་ཅི་ཡིས་འབྱེད། །རང་དགར་བླ་རྡོལ་སྨྲ་བ་
འདི་ལྟ་བུ། །རང་གི་དེ་ཉིད་འདོམས་པ་ཁོ་ནར་ཟད། །འཇིག་རྟེན་བླུན་པོའི་བློ་
ཡི་སྣང་བ་ལ། །ཚད་མ་བགྲང་ལས་འདས་པ་རྒྱལ་བས་གཟིགས། །མཁོ་ཚད་་་་་
བཟང་ཚད་ཚད་མར་འདོད་པ་དེས། །སྒྱུ་མའི་གྲོང་ཁྱེར་ཞིག་གམ་མ་ཞིག་རུང་།།
མིག་གི་དབང་པོ་འཁྲུལ་ལམ་མ་འཁྲུལ་རུང་། །ནོར་བུའི་དཀོར་མཛོད་རྙེད་་་་
པར་གདོན་མི་ཟ། །ཤེས་བྱ་ཤེས་བྱའི་གཟུགས་བརྙན་ཡིན་པ་འདི། །ཁྱོད་ལས་
གཞན་དུ་རྣ་བས་མ་ཚོར་ཏེ། །མཐའ་ལ་ཡལ་བའི་རྨི་ལམ་ཙམ་ཡང་མེད། །ཀུན་
མཁྱེན་མངའ་ཐང་གསེར་རི་བཞིན་དུ་བརྟན། །སྨྲ་ངན་འདི་ལ་རིགས་པའི་ཤན་
ཤོར་བས། །རྟོགས་ལྡན་ཐོལ་གླུ་དོ་ཧའི་ཉམས་ཀྱང་མེད། །སྦོམ་བཤད་ཁྱབ་ཆེའི་
གཞུང་གྱི་ཤན་ཤོར་བས། །ཕྲ་ཞིབ་ཆུ་ཐུབ་རིགས་པའི་ཟིལ་ཡང་མེད། །གར་འགྲོ་
འདི་འགྲོ་མེད་པའི་ཀུན་ཏུ་རྒྱུ། །གང་ཡིན་འདི་ཡིན་མེད་པའི་ཅེ་རེ་ལོང་། །ཅི་
བཤད་འདི་བཤད་མེད་པའི་བླ་རྡོལ་པ། །གསར་མིན་རྙིང་མིན་ཕྱི་མིན་ནང་་་་་
སཾ་
289



|
དགེ་འདུན་ཆོས་འཕེལ།
པའང་མིན། །ཞེས་ཀྱང་སྨྲས་སོ། །
རོང་བོ་དགེ་འདུན་བསྟན་འཛིན་ནས་ལྟ་ངན་མུན་སེལ་ཤེས་རབ་
ཉི་མའི་སྣང་བ་རུ།
ཐ་སྙད་བདེན་པ་ཚད་གྲུབ་མི་འདོད་ན། །གངས་རི་སྔོན་པོ་སྣང་བའི་མིག་
ཤེས་དང་། །གངས་རི་དཀར་བོ་སྣང་བའི་མིག་ཤེས་གཉིས། །བདེན་རྫུན་ཁྱད་
པར་གང་གིས་འབྱེད་པ་སྨྲོས།ཐ་སྙད་བདེན་པ་ཚད་གྲུབ་མི་འདོད་ན། །ལྗོན་
ཤིང་འགྲོ་བར་སྣང་བའི་མིག་ཤེས་དང་། །ལྗོན་ཤིང་སྡོད་པར་སྣང་བའི་མིག་་་་
ཤེས་གཉིས། །བདེན་རྫུན་ཁྱད་པར་གང་གིས་འབྱེད་པ་སྨྲོས། །ཐ་སྙད་བདེན་པ་
ཚད་གྲུབ་མི་འདོད་ན། །ཐར་བ་མེད་པར་སྨྲ་བའི་རྒྱང་འཕེན་དང༌། །ཐར་བ་་་་
ཡོད་པར་སྨྲ་བའི་ནང་བ་གཉིས། །བདེན་རྫུན་ཁྱད་པར་གང་གིས་འབྱེད་པ་སྨྲོས། །
ཐ་སྙད་བདེན་པ་ཚད་གྲུབ་མི་འདོད་ན། །གཙོ་བོ་ཡོད་པར་སྨྲ་བའི་གྲངས་ཅན་
དང༌། །གཙོ་བོ་མེད་པར་སྨྲ་བའི་ནང་བ་གཉིས། །བདེན་རྫུན་ཁྱད་པར་གང་་་་
གིས་འབྱེད་པ་སྨྲོས། །ཐ་སྙད་བདེན་པ་ཚད་གྲུབ་མི་འདོད་ན། །ཆོས་བདག་ཡོད་
པར་སྨྲ་བའི་དོན་སྨྲ་དང༌། །ཆོས་བདག་མེད་པར་སྨྲ་བའི་རྣམ་རིག་གཉིས། །
བདེན་རྫུན་ཁྱད་པར་གང་གིས་འབྱེད་པ་སྨྲོས། །ཐ་སྙད་བདེན་པ་ཚད་གྲུབ་མི་
འདོད་ན། །ཕྱི་དོན་མེད་པར་སྨྲ་བའི་སེམས་ཙམ་དང་། །ཕྱི་དོན་ཡོད་པར་སྨྲ་་་
བའི་ཐལ་འགྱུར་གཉིས། །བདེན་འཛིན་ཁྱད་པར་གང་གིས་འབྱེད་པ་སྨྲོས། །ཐ་
སྙད་བདེན་པ་ཚད་གྲུབ་མི་འདོད་ན། །གཞན་དབང་བདེན་པར་སྨྲ་བའི་སེམས་
ཙམ་དང་། །གཞན་དབང་བདེན་མེད་སྨྲ་བའི་དབུ་མ་གཉིས། །བདེན་རྫུན་ཁྱད་
པར་གང་གིས་འབྱེད་པ་སྨྲོས། །ཐ་སྙད་བདེན་པ་ཚད་གྲུབ་མི་འདོད་ན། །སྔ་་་་
རབས་པ་ཡི་ཡོད་མིན་མེད་མིན་དང་། །དགེ་ལྡན་པ་ཡི་རང་བཞིན་མེད་ལྟ་་་་
290



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
གཉིས། །མཆོག་དམན་ཁྱད་པར་གང་གིས་འབྱེད་པ་སྨྲོས། །ཐ་སྙད་བདེན་པ་་་
ཚད་གྲུབ་མི་འདོད་ན། །གངས་སེང་རལ་བ་སེར་སྐྱར་འདོད་པ་དང་། །གངས་
སེང་རལ་བ་ལྗང་ཁུར་འདོད་པ་གཉིས། །བདེན་རྫུན་ཁྱད་པར་གང་གིས་འབྱེད་
པ་སྨྲོས། །ཐ་སྙད་བདེན་པ་ཚད་གྲུབ་མི་འདོད་ན། །ཡོད་མེད་གཉིས་ལས་འདས་
པའི་ཡེ་ཤེས་དང་། །ཡོད་མེད་གང་རུང་ཡིན་པའི་རྣམ་མཁྱེན་གཉིས། །བདེན་
རྫུན་ཁྱད་པར་གང་གིས་འབྱེད་པ་སྨྲོས། །ཐ་སྙད་བདེན་པ་ཚད་གྲུབ་མི་འདོད་ན། །
ཁྱོད་ཀྱི་འདོད་པ་ཕལ་ཆེར་བདེན་པ་དང་། །ངེད་ཅག་འདོད་པ་ཕལ་ཆེར་མི་
བདེན་པའི། །ཁྱད་པར་གང་གིས་འབྱེད་པ་སྨྲ་དགོས་སོ། །ཞེས་སྨྲས་སོ། །
ཆུ་སྐྱེས་དགེ་འདུན་བསམ་གཏན་ནས་རྒོལ་ངན་ཝ་སྐྱེས་ཚོགས་
རྣམས་སྐྲག་པར་བྱེད་པ་འཇིགས་རུང་སྟག་གི་ངར་སྒྲ་ཞེས་པ་རུ། །
མིག་མཐོང་ལག་ཟིན་མངོན་སུམ་ཀུན་རྫོབ་ཆོས། །བསླུ་མེད་ཚད་མ་རང་
གིས་མྱོང་བའི་ཕྱིར། །ཐ་སྙད་ཚད་གྲུབ་འདོད་པ་རིགས་པས་གྲུབ། །འཇིག་རྟེན་
དགེ་སྡིག་ལས་ཀྱིས་སྐྲུན་པ་འདི། །ཁམས་གསུམ་འཁོར་བར་སྣང་ཚུལ་མི་འདྲ་
ཡང་། །བསླུ་མེད་ཚད་མར་བསྙོན་མེད་འཆར་བའི་ཕྱིར། །ཐ་སྙད་ཚད་གྲུབ་་་་
འདོད་པ་རིགས་པས་གྲུབ། །ཐ་མལ་གཟུགས་སོགས་སྣང་བ་ལྟར་མེད་ཀྱང༌། །
སྣང་བའི་གཟུགས་སོགས་མངོན་སུམ་གྲུབ་པ་འདི། །ཙོང་ཁའི་སྐྱེས་བུའི་་་་་
དགོངས་པ་འཁྲུལ་མེད་ཕྱིར། །ཐ་སྙད་ཚད་གྲུབ་འདོད་པ་རིགས་པས་གྲུབ། །
ཐམས་ཅད་བྱ་བྱེད་སྣ་ཚོགས་འཐད་སྨྲ་བའི། །ཅལ་འདྲོགས་ཞེན་པས་དཔའ་
སྙེམས་རེ་བ་ཞིག །སྡར་མ་ཨུ་ཚུགས་དམ་བཅའི་གཡུལ་བཤམས་ཚེ། །ཚད་གྲུབ་
རིགས་པར་རེ་རྣམས་གད་མོ་འཆོར། །ཞེས་དང་། དོན་དམ་སྟོང་ཉིད་འཇལ་
བའི་ཚད་མ་དང་། །ཆོས་ཅན་ཀུན་རྫོབ་འཇལ་བའི་ཚད་མ་གཉིས། །གཅིག་གིས་
291



དགེ་འདུན་ཆོས་འཕེལ།
གཞལ་ན་གཅིག་ཤོས་སྟོང་དགོས་ན། །ཐམས་ཅད་མཁྱེན་པའི་ཅིག་ཆར་གཞལ་
བ་འགལ། །རང་གི་ལག་མཛུབ་མངོན་སུམ་མཐོང་བ་དང་། །གཞན་དག་འཁྲུལ་
བ་མངོན་སུམ་མཐོང་བ་གཉིས། །ཡང་དག་ཡིན་མིན་འཕགས་སར་གཏུགས་་་
དགོས་ན། །ཁྱེད་ཅག་རིགས་པས་ཀུན་རྫོབ་འགོག་པ་འགལ། །སྔ་རབས་པ་ཡི་
ཡོད་མིན་མེད་མིན་དང་། །ཐལ་འགྱུར་བ་ཡི་སྟོང་ཉིད་ཀུན་རྫོབ་སོགས། །ཁྱེད་
ཅག་འདོད་པ་ལྟར་དུ་བདེན་དགོས་ན། །ཐ་མལ་བློ་ལ་ཡིད་བརྟན་མེད་པ་འགལ། །
དོན་ལ་མཆོག་གསུམ་རྟེན་འབྲེལ་ཡོད་སྨྲ་དང་། །བཟླས་བརྗོད་ཡོད་མེད་ལས་
འདས་སྨྲ་བ་གཉིས། །གཏད་སོ་མེད་པའི་དགོངས་པ་འདི་མཐོང་ན། །དགེ་ལྡན་
རང་གཞུང་སྨྲ་འདི་སྐལ་བཟང་སྙམ། །ཞེས་དང༌། །
སྔོན་བྱོན་རྒྱལ་དང་རྒྱལ་སྲས་དམ་པའི་གཞུང༌། །ཕྱི་རབས་ཙོང་ཁ་ཡབ་
སྲས་མཁས་པའི་གཞུང༌། །མཐའ་བྲལ་དབུ་མའི་དོན་ལ་རོ་གཅིག་པས། །སྒྲས་
ཟིན་སྐྱབས་འཆའི་རང་ལུགས་འགོག་པ་གཙང་། །ཡོད་མེད་ལས་འདས་ཡེ་ཤེས་
སྨྲ་བ་དང་། །མ་སྐྱེས་རྣལ་འབྱོར་མངོན་སུམ་ཡོད་སྨྲ་གཉིས། །འཕྲལ་སྐད་སྣ་་་་
ཚོགས་ཡུལ་ན་རོ་མཉམ་པས། །དྲང་དང་ངེས་དོན་སྒྲུབ་པའི་རྗོད་བྱེད་གཙང་། །
འདི་བདེན་འདི་རྫུན་ཁ་ཚོན་བྱེ་མའི་རི། །ལུང་གཞུང་གསེར་རིའི་ལྷུན་པོར་་་་
ཐོད་གཏུགས་ཚེ། །དཔྱད་གསུམ་འཛིན་མའི་ངོས་ན་ལུས་པ་ཞིག །རིས་མེད་་་་་
དགེ་ལྡན་ལྷུན་པོར་འཁྱིལ་བ་གཙང་། །བཅོམ་ལྡན་ཀླུ་དང་ཟླ་གྲགས་སྔ་རབས་
གཞུང༌། །ཞྭ་སེར་བསྟན་རབས་གངས་ཅན་མཁས་པའི་གཞུང༌། །ཡོད་དང་མེད་
ལྟར་ལྷན་པ་འདེབས་མཚུངས་པས། །ལྷན་འདེབས་ཐལ་འགྱུར་རང་གཞུང་སྨྲ་
འདི་གཙང་། །དེ་ལྟར་སྨྲ་ལ་ལྟ་བ་ཕྲ་རགས་གནད། །གསལ་བོར་མཚོན་པའི་་་་
ལུང་གཞུང་བཅུ་བཞིའི་དཔུང༌། །རིགས་འཕྲུལ་རྡོ་རྗེ་ཤུགས་ཀྱིས་སྣ་དྲངས་ཏེ། །
292



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
ཟན་སྐྱག་གཅིག་ཏུ་འཁྲུལ་བའི་མཁན་པོ་བསུ། །ལྷན་ཏུ་ཅལ་ལ་འདྲོགས་པའི་རི་
བོང་དང་། །ཚིག་ཐུབ་བརྡ་ལ་འདྲོགས་པའི་རྒོལ་བ་གཉིས། །རྨོངས་ཞེན་རིས་སུ་
ཆད་པར་ཞལ་མཐུན་པས། །གཏམ་བརྗོད་ཅ་ཅོ་སྒྲོག་ལ་ཡི་རང་འཛིན། །ཞེས་
ཀྱང་ཕྱོགས་སྔའི་རང་གཞུང་མཚོན་པའི་བརྗོད་དོན་དབྱངས་སུ་གྱེར་བའོ། །
ཁྱུང་ཕྲུག་བློ་བཟང་དར་རྒྱས་ནས་ཟབ་མོ་དབུ་མའི་བསྙེལ་ཟིན་
བྱམས་བརྩེ་འོ་མའི་བསང་གཏོར་ཞེས་བྱ་བར།
གངས་རི་དཀར་སྣང་ཐུན་མོང་ཡུལ་ལ་གྲུབ། གངས་རི་སྔོན་སྣང་དབང་
བོ་བསླད་པའི་ཡུལ། །ཆོས་ཀྱི་དབྱིངས་ན་རང་བཞིན་གྱིས་དག་ཀྱང་། །ཐུན་མོང་
ཡུལ་འདི་ཐ་སྙད་ཚད་མས་གྲུབ། ལྗོན་ཤིང་འགྲོར་སྣང་མིག་ཤེས་འཁྲུལ་བ་སྟེ། །
ལྗོན་ཤིང་སྡོད་སྣང་ཐ་སྙད་ཚད་མས་གྲུབ། །གཉིས་ཀ་མཉམ་གཞག་ངོ་ལ་མ་་་་
གྲུབ་ཀྱང་། །ཇི་སྙེད་གཟིགས་པའི་ངོར་གྲུབ་འགལ་བ་མེད། །ཐར་བ་མེད་པར་
སྨྲ་བའི་རྒྱང་འཕེན་དང་། ཐར་བ་ཡོད་པར་སྨྲ་བའི་ནང་བ་གཉིས། དོན་དམ་
དབྱིངས་ན་ཡོད་མེད་ལས་འདས་ཀྱང་། །ཀུན་རྫོབ་སྣང་ངོར་བྱ་བྱེད་འཐད་པ་
མད། །གཙོ་བོ་ཡོད་པར་འདོད་པའི་ཕྱི་བ་དང་། །གཙོ་བོ་མེད་པར་སྨྲ་བའི་ནང་
བ་གཉིས། །དོན་དམ་དབྱིངས་ན་ཡོད་མེད་ལས་འདས་ཀྱང་། །ཀུན་རྫོབ་སྣང་
ངོར་བྱ་བྱེད་འཐད་པ་མད། །བདེན་འཛིན་ཁྱད་པར་རིགས་པས་འབྱེད་པ་་་་་
འདིས། །ཐ་སྙད་ཚད་མ་མི་འཇོག་རང་དབང་བྲལ། །བདེན་རྫུན་ཁྱད་པར་་་་་
རིགས་པས་མ་ཕྱེད་ན། །རྣམ་བཞག་ཐམས་ཅད་འཆོལ་བར་མི་འགྱུར་རམ། །ཐ་
སྙད་ཚད་མ་རང་བློ་མི་བདེ་ན། །དོན་དམ་ཚད་མ་རང་བློར་ཇི་ལྟར་བདེ། །
གཅིག་ཤོས་བདེན་ན་གཅིག་ཤོས་རྫུན་པ་འདིས། །ཐ་སྙད་ཚད་མ་བློ་ལ་ཅིས་མི་
བདེ། །རང་སྐྱོན་རི་ལས་ལྕི་བའི་དོན་སྨྲ་དང་། །གཞན་སྐྱོན་དྲུངས་ནས་འབྱིན་
293



དགེ་འདུན་ཆོས་འཕེལ།
པའི་དབུ་མ་གཉིས། །གཅིག་ལས་གཅིག་རྒྱལ་ངེས་ཅན་གྱུར་བ་འདིས། །ཐ་སྙད་
ཚད་གྲུབ་མི་འཇོག་བློ་མ་བདེ། །ཆོས་བདག་ཡོད་པར་སྨྲ་བའི་དོན་སྨྲ་དང་། །
ཆོས་བདག་མེད་པར་སྨྲ་བའི་རྣམ་རིག་གཉིས། །ཐོགས་མེད་དགོངས་པར་ཁྱད་
པར་ཆེ་བ་འདིས། །བདེན་རྫུན་དབྱེ་བ་ཐ་སྙད་ཚད་མས་གྲུབ། །ལམ་དང་ལམ་
མིན་གང་ཡིན་དབྱེ་བ་དང་། །བདེན་དང་རྫུན་པའི་རྣམ་པར་བཞག་པ་གཉིས། །
རྩ་བ་ཡས་ལ་གཏུགས་ན་སངས་རྒྱས་ཡིན། །ཐ་སྙད་ཚད་གྲུབ་མི་འཇོག་བློ་མ་
བདེ། །ཐ་སྙད་ཚད་མས་གྲུབ་པ་མེད་གྱུར་ན། །དོན་སྨྲ་གཉིས་ཀྱིས་གཞི་ཡི་རྩོད་
པ་དང་། །དབུ་སེམས་གཉིས་ཀྱིས་ཕྱི་དོན་ཡོད་མེད་གཉིས །རྩོད་དོན་མེད་པས་
ཅི་ཞིག་བརྩད་པ་ལགས། །ཕྱི་དོན་མེད་པར་སྨྲ་བའི་སེམས་ཙམ་དང་། །ཕྱི་དོན་
ཡོད་པར་སྨྲ་བའི་ཐལ་འགྱུར་གཉིས། །དོན་དམ་དབྱིངས་ན་བདེན་པར་མེད་ན་
ཡང་། །ཀླུ་སྒྲུབ་དགོངས་པ་མཆོག་དམན་ཤིན་ཏུ་ཆེ། །སྔ་རབས་པ་དང་དགེ་ལྡན་
ལྟ་བ་གཉིས། །མཆོག་དམན་ཁྱད་པར་རྒྱལ་བའི་སྤྱོད་ཡུལ་ན། །སྔ་རབས་བདེན་
དང་དགེ་ལྡན་རྫུན་པའི་ཚིག །སྨྲ་འདི་རང་ཉིད་སངས་རྒྱས་ཡིན་ནོ་ལོ། །དོན་
དམ་ཡོད་མེད་ལས་འདས་ཡེ་ཤེས་དང༌། །ཐ་སྙད་ཚད་མས་གྲུབ་པའི་རིགས་་་་
ཤེས་གཉིས། །ཡོད་མེད་གང་རུང་ཡིན་པ་དགེ་ལྡན་ལུགས། །ཡོད་མེད་གང་ཡང་
མིན་པ་ཉག་ལྕང་ལུགས། །ཚངས་པས་འཇིག་རྟེན་བྱས་པ་གཏི་མུག་དང་། །
འཇིག་རྟེན་ལས་ལས་སྐྱེས་པ་བདེན་ཡིན་ཚེ། །ཆོས་དབྱིངས་ཡེ་ཤེས་ངོ་ན་མ་་་
གྲུབ་ཀྱང༌། །རིགས་ཤེས་ཐ་སྙད་ཚད་མའི་ངོ་བོར་གྲུབ། །ཤེས་རབ་སྣང་བ་རྫུན་
པའི་ཉི་མ་གཉིས། །བདེན་རྫུན་ཁྱད་པར་གཟུར་གནས་མཁས་པ་ཡིས། །འབྱེད་
འདིས་ཐ་སྙད་ཚད་མས་གྲུབ་པ་དེ། །དཔལ་ལྡན་ཐལ་འགྱུར་རིང་ལུགས་ཡིན་
པའི་རྟགས། །རི་བོང་རྭ་འཛིན་ལོག་ཤེས་ཡིན་པ་དང་། །རི་བོང་རྭ་མེད་དོན་་་་་
，
294



T
，
དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
མཐུན་ཚད་མས་གྲུབ། །ཅིག་ཤོས་བདེན་ན་ཅིག་ཤོས་རྫུན་མཐོང་ནས། །ཐ་སྙད་
ཚད་གྲུབ་མི་འཇོག་རང་དབང་ཅི། །ཐག་པ་ཁྲ་བོར་བྲང་འགྲོ་ལ་མཐོང་བ། །
ཡུལ་ཅན་སྐྱོན་ལས་ཡུལ་གྱི་སྡོད་ལུགས་མིན། །དེས་ན་རིགས་པའི་གཏད་སོ་་་་
འཚོལ་དགོས་ཀྱི། །འཁྲུལ་བློར་ཅི་ཡང་སྣང་བ་མ་ཡིན་ནམ། །དགེ་བའི་འབྲས་
བུར་བདེ་བ་འབྱུང་བ་དང་། །མི་དགེ་འབྲས་བུར་སྡུག་བསྔལ་འབྱུང་བ་ནི། །
ཐུབ་པའི་ལུང་ལས་གསུངས་པ་མི་བསླུ་འདིས། །ཐ་སྙད་ཚད་གྲུབ་མི་འཇོག་་་་
ཐབས་གཞན་ཅི། །ལས་འབྲས་ཕྲ་བ་ཐུབ་པ་ཉག་གཅིག་གིས། །མཁྱེན་དེ་སྟོབས་
བཅུ་མངའ་བའི་ཁྱད་ཆོས་ཡིན། །དེས་ན་ལས་འབྲས་མེད་དང་ཁས་ལེན་མེད། །
སྨྲ་བའི་རྫུན་གྱི་ཨི་ཁུང་ཅིས་མི་བརྡོལ། །འཁོར་འདས་ཆོས་ཀུན་ཚད་མས་མ་་་་
གྲུབ་ན། །དོན་དམ་དཔྱོད་བྱེད་དབུ་མའི་ལྟ་དགོངས་ཀྱང་། །ཀུན་རྫོབ་བདེན་
པར་སུ་ལའང་བསྙོན་མེད་པས། །ཐ་སྙད་ཚད་གྲུབ་མིང་ལ་ཁྲེལ་ཙམ་ཉིད། །དྲི་
མེད་ལུང་གི་བསྟན་དོན་ལ་འཁྲིལ་ནས། །སྤང་བླང་རྣམ་དབྱེ་རིགས་པས་ཕྱེད་
མིན་ན། །མཁས་པས་ཅི་བྱ་གཞུང་མང་སྦྱངས་པས་ཅི། །དེ་ཡིས་བཤད་དང་སྒྲུབ་
པའང་ཅི་ཞིག་ཡིན། །ལོག་རྟོག་སྒྲོ་སྐུར་རིགས་པས་མི་འགོག་ཅིང་། །ཀུན་ཤེས་གོ་
འཕང་རིགས་པས་མི་འགྲུབ་ན། །རྟོགས་ཀྱང་དོན་ཅི་འཁྲུལ་ཡང་གནོད་པ་གང་། །
མི་ཚེ་དེས་འཛད་འབྲས་བུ་སྟོང་ཟད་ཉིད། །ཐ་སྙད་ཚད་མས་གྲུབ་པ་མི་འདོད་
ན། །དོན་དམ་ཚད་མས་གྲུབ་པ་ཇི་ལྟར་འདོད། །དོན་དམ་འཇལ་བྱེད་ཚད་མ་
རང་ཉིད་ནི། །ཐ་སྙད་ཚད་མས་གྲུབ་པ་མ་ཡིན་ནམ། །དོན་དམ་འཇལ་བྱེད་ཐ་
སྙད་གྲུབ་མིན་ན། །དོན་དམ་མཛེས་མའི་ངོ་མཚར་བཞིན་རས་ལ། །མོ་གཤམ་བུ་
ཞིག་འདྲེན་བྱེད་གཡོ་བ་དང༌། །མཚུངས་ན་ཚད་གྲུབ་མི་འདོད་རང་དབང་ཅི། །
མེད་པ་ཞིག་གིས་ཡོད་པ་ཐག་ཆོད་ན། །རི་བོང་རྭ་ཡིས་ལྟོ་བ་ཅིས་མི་དྲལ། །
295



དགེ་འདུན་ཆོས་འཕེལ།
མེད་པའི་ཚད་མས་སྟོང་ཉིད་ཐག་ཆོད་ན། །ཡོད་པའི་ཚད་མས་ཐག་ཆོད་ཐེ་་་
ཚོམ་ཅི། །ཞེས་སོ། །
འགར་རྩེ་བསྟན་འཛིན་ནས་མཐའ་བྲལ་དབུ་མའི་དོན་ལས་་་་་
འཕྲོས་པའི་དཔྱད་པ་རྡོ་རྗེའི་མཚོན་ཆ་ཞེས་བྱ་བ་རུ།
འཇལ་བྱེད་བློ་ལ་ལྟོས་པའི་གཞལ་བྱ་དང༌། །གཞལ་བྱ་ཡུལ་ལ་ལྟོས་པའི་
ཚད་མ་གཉིས། །ཕན་ཚུན་ལྟོས་ནས་གྲུབ་པའི་རྟེན་འབྲེལ་འདིས། །ཐ་སྙད་ཚད་
གྲུབ་འཇོག་ལ་བློ་ཡིད་བདེ། །མ་བརྟག་མ་དཔྱད་ཐ་སྙད་བདེན་པ་དང་། །
དཔྱད་པའི་མཐར་ཐུག་དོན་དམ་བདེན་པ་གཉིས། །ཐབས་དང་ཐབས་བྱུང་་་
གྱུར་བའི་རྟེན་འབྲེའ་འདིས། །ཐ་སྙད་ཚད་གྲུབ་འཇོག་ལ་བློ་ཡིད་བདེ། །བློ་ལ་
སྣང་བ་ཙམ་གྱི་རྟེན་འབྱུང་དང་། །དོན་ལ་ཡིན་པར་ངེས་པའི་སྟོང་བ་གཉིས། །
གཅིག་ཤོས་གཅིག་གི་གྲོགས་སུ་འགྲོ་བ་འདིས། །ཐ་སྙད་ཚད་གྲུབ་འཇོག་ལ་བློ་
ཡིད་བདེ། །དམ་བཅའི་གོ་ཆ་གྱོན་པའི་སྔ་རྒོལ་དང༌། །སུན་འབྱིན་མཚོན་ཆ་་་་
འཆང་བའི་ཕྱི་རྒོལ་གཉིས། །རྒྱལ་ཕམ་བློ་གྲོས་རྩལ་ལ་རག་ལས་པས། །ཐ་སྙད་
ཚད་གྲུབ་འཇོག་ལ་བློ་ཡིད་བདེ། །ཡོད་མཐའ་འགོག་པའི་སྣང་རུང་མ་དམིགས་
དང་། །འོལ་ཚོད་འགོག་པའི་མི་སྣང་མ་དམིགས་གཉིས། །རང་རང་ས་ནས་་་་་
བསྒྲུབ་བྱ་འགྲུབ་ངེས་པས། །ཐ་སྙད་ཚད་གྲུབ་འཇོག་ལ་བློ་ཡིད་བདེ། །གྲོགས་
པོར་བདེན་པར་ཞེན་པའི་དངོས་འཛིན་དང་། །དགྲ་ཡིས་གནོད་པར་ངེས་པའི་
ཚད་མ་གཉིས། །ཞེ་སྡང་སྐྱེད་ལ་ཁྱད་པར་ཆེ་མཐོང་ནས། །ཐ་སྙད་ཚད་གྲུབ་་་་
འཇོག་ལ་བློ་ཡིད་བདེ། །དགྲ་བོར་མཚན་མར་ཞེན་པའི་བདེན་འཛིན་དང༌། །
གྲོགས་ཀྱིས་ཕན་པར་ངེས་པའི་ཚད་མ་གཉིས། །སྲེད་པ་སྐྱེད་ལ་ཁྱད་པར་འདུག་
པ་ཡིས། །ཐ་སྙད་ཚད་གྲུབ་འཇོག་ལ་བློ་ཡིད་བདེ། །མངོན་སུམ་བློ་ལས་རྗེས་་་་་
296



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
དཔག་ཚད་མ་སྐྱེས། །རྗེས་དཔག་ཚད་མས་མངོན་སུམ་བདེན་འཛིན་འབྱེད། །
ཕ་བུ་ཟུང་ལ་བརྟེན་པའི་རྒྱལ་ཁ་འདིས། །ཐ་སྙད་ཚད་གྲུབ་འཇོག་ལ་བློ་ཡིད་
བདེ། །ཆོས་ཀུན་རང་ངོས་གྲུབ་པས་སྟོང་བ་ལ། །ཚད་གྲུབ་འཇོག་པ་བློ་ཡིས་མ་
ལྕིགས་པར། །གཞན་ངོར་ཡོད་པས་ཆད་མཐར་མི་ལྷུང་ཞེས། །གཞན་ངོར་ཡོད་
པས་ཡོད་གོ་ཆོད་ཟེར་ན། །སངས་རྒྱས་པའི་ངོར་ལས་འབྲས་ཡོད་པ་འདིས། །
རྒྱང་འཕེན་ཆད་མཐར་ལྟུང་ལ་ཕན་ནམ་ཅི། །ཆད་སྨྲ་བའི་ངོར་ལས་འབྲས་་་་་
གཏན་མེད་པས། །ནང་བའི་ལས་འབྲས་བརྩི་བར་གནོད་དམ་ཅི། །ཐལ་འགྱུར་
བ་ལ་ཁས་ལེན་མ་མཆིས་ན། །ཐལ་འགྱུར་སྲོལ་ཡང་རྒྱང་འཕེན་ལུགས་བཞིན་དུ། །
ཐལ་འགྱུར་བ་ཡིས་ཁས་བླངས་མེད་འགྱུར་པས། །ཐལ་འགྱུར་གཞུང་ལ་ཐོས་
བསམ་བྱེད་དོན་ཅི། །ཡོད་པ་མ་ཡིན་མེད་པར་མི་འདོད་ཚེ། །འཕགས་པས་རང་
བཞིན་མེད་པ་ཉིད་ལོག་ན། །རང་བཞིན་ཉིད་དུ་རབ་གྲུབ་འགྱུར་ཞེས་པའི། །
བཟློག་མེད་རིགས་པའི་ལམ་ལས་མ་འདས་སམ། །ཞེས་སྨྲས་སོ། །
ཚིགས་བཅད་དེ་དག་གི་ཁ་གཏད་དུ་ཉི་མ་རྒྱལ་མཚན་ནས་་་༌་
དགག་ལན་རྡོ་རྗེའི་མེ་ལྕེ་སོགས་ལ་ལན་དུ་སྤྲིངས་པ་རང་བྱུང་བདེན་
པའི་གཏམ་གཡུལ་རྒྱལ་ལྷའི་རྔ་སྒྲ་ཞེས་བྱ་བའི་ནང་དུ་འདི་ལྟར་་་་་་
གསུངས་ཡོད་དེ།
གངས་རི་དཀར་པོར་སྣང་བའི་མིག་ཤེས་དང་། །གངས་རི་སྔོན་པོར་སྣང་
བའི་མིག་ཤེས་གཉིས། །རང་རང་སྣང་ངོར་གཉིས་ཀ་ཚད་གྲུབ་ཕྱིར། །ཁྱོད་ཀྱིས་
ཚད་གྲུབ་འདི་ལ་ཡིད་མ་ཆེས། །ལྗོན་ཤིང་འགྲོ་བར་སྣང་བའི་མིག་ཤེས་དང་། །
ལྗོན་ཤིང་སྡོད་པར་སྣང་བའི་མིག་ཤེས་གཉིས། །གནས་སྐབས་དེ་ལ་གཉིས་ཀ་མི་
བསླུ་ཕྱིར། །ཁྱོད་ཀྱིས་ཚད་གྲུབ་འདི་ལ་ཡིད་མ་ཆེས། །ཡོད་པ་མྱོང་བའི་བདེན་
297



དགེ་འདུན་ཆོས་འཕེལ།
གྲུབ་གཏན་མེད་དང་། །མེད་རྒྱུ་གཏན་ནས་མེད་པའི་འཁྲུལ་སྣང་གཉིས། །དོན་
རིགས་ངོར་གྲུབ་རྒྱང་འཕེན་སོགས་འདྲའི་ཕྱིར། །ཁྱོད་ཀྱི་ཚད་གྲུབ་འདི་ལ་ཡིད་
མ་ཆེས། །གཙོ་བོ་ཡོད་པར་འདོད་པའི་གྲངས་ཅན་དང་། །གཙོ་བོ་མེད་པར་་་་་
འདོད་པའི་ནང་བ་གཉིས། །རྡུལ་མུན་སྙིང་སྟོབས་གསུམ་པོ་ཡོད་མཚུངས་ཕྱིར། །
ཁྱོད་ཀྱི་ཚད་གྲུབ་འདི་ལ་ཡིད་མ་ཆེས། །བདེན་གྲུབ་མེད་པའི་ཆགས་སྡང་རྨོངས་
གསུམ་དང་། །བདེན་པར་གྲུབ་པའི་ཆགས་སྡང་རྨོངས་གསུམ་གཉིས། །གཏན་
ནས་མེད་རྒྱུ་མིན་པར་མཚུངས་པའི་ཕྱིར། །ཁྱོད་ཀྱི་ཚད་གྲུབ་འདི་ལ་ཡིད་མ་ཆེས། །
ཆོས་བདག་བདེན་གྲུབ་མེད་པའི་མེད་པ་དང་། །ཆོས་བདག་མེད་པར་འདོད་
པའི་རྣམ་རིག་གཉིས། །མེད་པའི་དོན་དུ་གཉིས་ཀ་འདྲ་བའི་ཕྱིར། །ཁྱོད་ཀྱི་ཚད་
གྲུབ་འདི་ལ་ཡིད་མ་ཆེས། །ཆོས་བདག་ཡོད་པར་སྨྲ་བའི་དོན་སྨྲ་དང༌། །བདེན་
སྟོང་ཤུལ་དུ་ཡོད་པའི་ཆོས་བདག་གཉིས། །བདེན་པའི་དོན་དུ་གཉིས་ཀ་འདྲ་
བའི་ཕྱིར། །ཁྱོད་ཀྱི་ཚད་གྲུབ་འདི་ལ་ཡིད་མ་ཆེས། །གཞན་དབང་བདེན་པར་སྨྲ་
བའི་སེམས་ཙམ་དང་། །བདེན་གྲུབ་བཀག་ཤུལ་གཞན་དབང་བདེན་པ་གཉིས། །
ཡོད་པའི་དོན་དུ་གཉིས་ཀ་འདྲ་བའི་ཕྱིར། །ཁྱོད་ཀྱི་ཚད་གྲུབ་འདི་ལ་ཡིད་མ་
ཆེས། །སྔ་རབས་པ་ཡི་ཡོད་མིན་མེད་མིན་དང་། །དགེ་ལྡན་པ་ཡི་རང་བཞིན་་་་
མེད་ལྟ་གཉིས། །ལྟ་ལོག་ཡང་དག་གཉིས་སུ་ཐག་བཅད་པས། ། ཁྱོད་ཀྱི་ཚད་གྲུབ་
འདི་ལ་ཡིད་མ་ཆེས། །གངས་སེང་རལ་བ་ལྗང་ཁུར་འདོད་པ་དང་། །གངས་་་
སེང་རལ་བ་སེར་སྐྱར་འདོད་པ་གཉིས། །མཐོང་མ་མྱོང་ཡང་བདེན་རྫུན་ཐག་
བཅད་ཕྱིར། །ཁྱོད་ཀྱི་ཚད་གྲུབ་འདི་ལ་ཡིད་མ་ཆེས། །བདུད་རྩིར་བྱིན་གྱིས་་་་
བརླབས་པའི་སྐྱག་པ་དང་། །བྱིན་གྱིས་མ་བརླབས་དངོས་སྣང་སྐྱག་པ་གཉིས། །
སྐྱག་པའི་ཁ་དོག་དྲི་རོ་ཚད་གྲུབ་ཕྱིར། །ཁྱོད་ཀྱི་ཚད་གྲུབ་འདི་ལ་ཡིད་མ་ཆེས། །
298



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
ཡོད་མེད་གཉིས་ལས་འདས་པའི་ཡེ་ཤེས་དང་། །ཡོད་མེད་གང་རུང་ཡིན་པའི་
ཡེ་ཤེས་གཉིས། །ཡེ་ནས་ཤེས་དོན་ཅི་ཡིན་མི་གོའི་ཕྱིར། །ཁྱོད་ཀྱི་ཚད་གྲུབ་འདི་
ལ་ཡིད་མ་ཆེས། །ཁྱོད་ཀྱི་འདོད་པ་ཚང་མ་ཡང་དག་དང་། །ངེད་ཀྱི་འདོད་པ་
ཚང་མ་ལྟ་ལོག་ཏུ། །ཁ་ཙམ་མིན་པར་སྙིང་ནས་ཐག་བཅད་ཕྱིར། །ཁྱོད་ཀྱིས་་་་
ཚད་གྲུབ་འདི་ལ་ཡིད་མ་ཆེས། །ཞེས་དང༌།
དོན་དམ་ཀུན་རྫོབ་ཚད་མ་རྣམ་པ་གཉིས། །རང་ལྡོག་ཐ་དད་ཡུལ་ཡང་ཐ་
དད་ན། །ཡོད་མེད་ཕན་ཚུན་འགལ་བའི་དངོས་པོ་གཉིས། །ཐམས་ཅད་མཁྱེན་
པའི་ཅིག་ཆར་མཁྱེན་པ་འགལ། །ཐ་སྙད་ཚད་མའི་གཞལ་ངོའི་ཀུན་རྫོབ་དང་། །
དོན་དམ་དཔྱོད་ངོའི་སྟོང་ཤུལ་ཀུན་རྫོབ་གཉིས། །མཇལ་བྱེད་ཡུལ་ན་དེ་གཉིས་
ལྷན་ཅིག་ཕྱིར། །ཐམས་ཅད་མཁྱེན་པའི་སྟོང་ཉིད་རྟོགས་པ་འགལ། །ས་བོན་་་་
འགགས་ནས་མྱུ་གུ་བསྐྱེད་པ་དང་། །ས་བོན་མ་འགགས་མྱུ་གུ་བསྐྱེད་པ་གཉིས། །
མྱུ་གུའི་དུས་ན་འདིས་བསྐྱེད་མི་ཤེས་པས། །འཕགས་པའི་སྐྱེ་བོར་གཏུགས་མི་
དགོས་པ་འགལ། །སྔ་རབས་པ་ཡི་ཡོད་མིན་མེད་མིན་དང་། །དགའ་ལྡན་པ་ཡི་
སྟོང་ཤུལ་འཁྲུལ་སྣང་གཉིས། །ཡང་དག་ལྟ་བར་ཕྱི་མ་བདེན་གྱུར་ན། དོན་དམ་
བློ་ཡི་སྤྱོད་ཡུལ་མིན་པ་འགལ། །དོན་ལ་མཆོག་གསུམ་རྒྱུ་འབྲས་ཡོད་པ་དང་། །
མིང་རྐྱང་བཏགས་ཡོད་ཙམ་དུ་ཡོད་པ་གཉིས། །གཏད་སོ་མེད་པའི་ཡོད་ཚུལ་
འདི་མཐོང་ནས། །ས་སྐྱའི་རིང་ལུགས་འཛིན་རྣམས་སྐལ་བཟང་སྙམ། །ཞེས་་་་
དང་། །
རྒྱལ་དང་རྒྱལ་སྲས་བཞེད་གཞུང་ཟབ་མོའི་ཆོས། །འཕགས་བོད་མཁས་པ་
སྟོང་གིས་ལེགས་བཀྲལ་གཞུང་། །མཐའ་བྲལ་དབུ་མའི་དོན་དུ་རོ་གཅིག་པས། །
ཡོད་མེད་མཐར་ལྷུང་ལུགས་ངན་འགོག་པ་གཙང་། །དོན་དམ་ཡོད་མེད་ལས་
299



དགེ་འདུན་ཆོས་འཕེལ།
འདས་སྤྲོས་བྲལ་དང༌། །ཀུན་རྫོབ་འཇིག་རྟེན་གྲགས་ལྟར་སྣང་བ་གཉིས། །ཚད་
མ་གཉིས་ངོར་མ་འདྲེས་འཇོག་ནུས་པའི། །སྣང་སྟོང་ཟུང་འཇུག་འདོད་པའི་
རྗོད་བྱེད་གཙང་། །རང་ལྟ་མཆོག་འཛིན་སྤྲིན་གྱི་ཕུང་པོའི་དཔུང་། །ལུང་རིགས་
ཤུགས་དྲག་འཐོར་རླུང་ཆེར་གཡོས་པས། །མིང་གི་ལྷག་མར་གྱུར་དང་ཆབས་
གཅིག་པར། །འཛིན་མེད་ལྟ་བའི་ཉི་གཞོན་འཆར་བ་གཙང་། །དཔལ་ལྡན་ཀླུ་
དབང་ཡབ་སྲས་སྔ་རབས་གཞུང་། །འཁྲུལ་བྲལ་ས་སྐྱའི་ཡབ་སྲས་ཕྱི་རབས་་་་་
གཞུང༌། །ཁས་ལེན་ཀུན་བྲལ་དོན་དུ་དབྱེར་མེད་པས། །ལྷན་འདེབས་ཐལ་་་་
འགྱུར་གཞུང་ལུགས་འགོག་འདི་གཙང་། །གཞི་དུས་བདེན་སྟོང་ཤུལ་ལུས་ཀུན་
རྫོབ་དང་། །ལམ་དུས་ཡོད་འཛིན་མེད་འཛིན་ཚོགས་གཉིས་ཀྱིས། །འབྲས་དུས་
སངས་རྒྱས་འཁྲུལ་སྣང་ཅན་འགྲུབ་པའི། །རྨད་བྱུང་ལུགས་མཆོག་སྨྲ་འདིར་ཡི་
རང་འཛིན། །ཞེས་དང༌། །
སྟོང་ཤུལ་ལྷག་པའི་དོན་དམ་རྟོག་བཟོས་དང་། །མིང་རྐྱང་ཡིན་པའི་ཀུན་
རྫོབ་སྐུར་འདེབས་གཉིས། །བདེན་གཉིས་རྣམ་བཞག་བྱར་མེད་འདི་མཐོང་ནས། །
ཁས་ལེན་མེད་པ་ཀླུ་སྒྲུབ་དངོས་ཀྱི་གསུང་། །རང་བཟོའི་བརྡའ་ལས་དྲངས་པའི་
ཡོད་མཐའ་དང་། །འཁྲུལ་བས་དྲངས་པའི་བདེན་གྲུབ་གཏན་མེད་གཉིས། །
རྟག་ཆད་ལྟ་བར་གཉིས་ཀ་མཚུངས་མཐོང་བས། །ཁས་ལེན་མེད་པ་ཀླུ་སྒྲུབ་་་་
དངོས་ཀྱི་གསུང་། །དོན་དཔྱོད་ཀྱིས་མ་སྟོང་པའི་ཡོད་པ་དང༌། །མིང་རྐྱང་་་་་
བཏགས་པ་ཙམ་གྱི་ཡོད་པ་ཡི། །ནང་འགལ་ཁས་ལེན་སྟུག་པོ་འདི་མཐོང་ནས། །
ཁས་ལེན་མེད་པ་ཀླུ་སྒྲུབ་དངོས་ཀྱིས་གསུངས། ། །
ཆོས་དབྱིངས་རང་བཞིན་དག་ཅིང་ཆོས་ཅན་ཀུན། །རྟེན་འབྲེལ་བསླུ་མེད་
འདྲ་ཕྱིར་དབང་པོ་ནི། །བསླད་དང་མ་བསླད་སྣང་ཡུལ་དེར་འདྲའི་ཕྱིར། །ཐ་
300



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
སྙད་ཚད་མས་མ་གྲུབ་ཐག་གི་ཆོད། །ལྗོན་ཤིང་འགྲོ་སྡོད་སྣང་བ་རྣམ་པ་གཉིས། །
མཉམ་བཞག་ངོར་མ་གྲུབ་ཀྱང་ཇི་སྙེད་གཟིགས། །ངོ་བོ་ལ་ནི་གཉིས་ཀ་མཚུངས་
སྣང་ཕྱིར། །ཐ་སྙད་ཚད་མས་མ་གྲུབ་ཐག་གི་ཆོད། །རྒྱང་འཕེན་པ་ཡི་དགེ་སྡིག་
མེད་སྨྲ་དང་། །དགའ་ལྡན་ལུགས་གཉན་ཀུན་ལ་ལྟ་ལོག་ཟེར། །སྐུར་འདེབས་ངོ་
བོར་གཉིས་ཀ་མཚུངས་མཐོང་ནས། །ཐ་སྙད་ཚད་མས་མ་གྲུབ་ཐག་གིས་ཆོད། །
ཡོད་མེད་ལས་འདས་ཁས་ལེན་ཀུན་བྲལ་དང༌། །ཡོད་མེད་གང་རུང་ཡིན་པར་
ཁས་ལེན་གཉིས། །དངོས་འགལ་ཡིན་ཀྱང་ཅི་ཡིན་མ་གོའི་ཕྱིར། །ཐ་སྙད་ཚད་
མས་མ་གྲུབ་ཐག་གི་ཆོད། །ཆོས་དབྱིངས་གཏན་ལ་དབབས་པའི་སྐབས་འདི་རུ།།
བདེན་རྫུན་མཉམ་པར་གོ་ན་དེ་ལས་གཞན། །ཀུན་རྫོབ་ཙམ་དུ་ཡང་ལོག་འདྲའོ་
ཞེས། །གངས་ཅན་འདི་ན་སུས་ཀྱང་སྨྲས་པ་མེད། །ཐ་སྙད་ཚད་མས་གྲུབ་སྙམ་
བློ་བདེ་ཡང་། །མིང་རྐྱང་བཏགས་ཡོད་ཙམ་ལས་མ་གྲུབ་དང་། །ཆོས་དབྱིངས་
ངོ་ན་བདེན་རྫུན་མཉམ་པ་གཉིས། །ཁས་ལེན་ཤོར་ཕྱིར་ཅུ་ཟད་བློ་མ་བདེ། །
རང་སྐྱོན་འགེབས་ཅིང་གཞན་སྐྱོན་རྟོག་པ་ལ། །སྙིགས་མའི་དུས་སུ་གཅིག་ལས་
གཅིག་རྣོ་བ། །ཐ་སྙད་ཚད་གྲུབ་དབང་གིས་ངེས་ཡིན་ཕྱིར། །འདི་འདྲའི་ཚད་
གྲུབ་བ་ལ་ཡེ་མ་བདེ། །ཆོས་བདག་ཡོད་པར་འདོད་པའི་དོན་སྨྲ་དང༌། །ཐ་སྙད་
ཚད་གྲུབ་འདོད་པའི་དབུ་མ་གཉིས། །དོན་དམ་དཔྱོད་པའི་དཔྱད་བཟོད་་་་་་
འདོད་འདྲའི་ཕྱིར། །ཐ་སྙད་ཚད་གྲུབ་འཇོག་ལ་བློ་མ་བདེ། །ཆོས་བདག་མེད་
པར་འདོད་པའི་རྣམ་རིག་དང་། །བདེན་གྲུབ་མེད་པར་འདོད་པའི་དགའ་ལྡན་
གཉིས། །མེད་མཐའ་སེལ་ལ་ནུས་མེད་འདྲ་བའི་ཕྱིར། །ཐ་སྙད་ཚད་གྲུབ་འཇོག་
ལ་བློ་མ་བདེ། །ཀུན་རྫོབ་ལམ་དང་ལམ་མིན་དབྱེ་བ་དང་། །དོན་དམ་ལམ་གྱི་
རྣམ་བཞག་ཀུན་བྲལ་གཉིས། །གཅིག་དང་ཐ་དད་སྤྲོས་པ་ལས་འདས་ཕྱིར། །ཐ་
301



དགེ་འདུན་ཆོས་འཕེལ།
སྙད་ཚད་གྲུབ་འཇོག་ལ་བློ་མ་བདེ། །དོན་དམ་བདེན་གྲུབ་སྟོང་དང་ཀུན་རྫོབ་ནི། །
མི་སྟོང་པ་འདི་དབུ་མའི་ལུགས་ཡིན་ན། །གྲུབ་མཐའ་སྨྲ་བ་བཞི་པོ་ཕན་ཚུན་དུ། །
རྩོད་དོན་མེད་པས་གང་ཕྱིར་བརྩད་པ་ལགས། །སྔ་རབས་པ་ནི་ལྟ་ལོག་ཡིན་་་་
ངེས་དང་། །དགེ་ལྡན་པ་ནི་ཡང་དག་ལྟ་བ་རུ། །ཡིན་ངེས་ཁ་ཚོན་གཅོད་ལུགས་
འདི་བརྟགས་ན། །ཐ་སྙད་ཚད་གྲུབ་འདོད་ལ་བློ་མ་བདེ། །འཕགས་པའི་ཡེ་ཤེས་
སོ་སྐྱེ་བློ་ཡུལ་ནི། །མིན་པར་འདོད་པ་སྔ་རབས་པ་ཡི་ལུགས། །སོ་སྐྱེའི་བློ་ལས་
གཞན་པའི་ཡེ་ཤེས་ནི། །མེད་པར་འདོད་པ་དགེ་ལྡན་པ་ཡི་ལུགས། །ཐ་སྙད་ཚད་
མ་ཞེས་པ་ལ་དཔྱད་ཚེ། །ཆོས་དབྱིངས་ཡེ་ཤེས་ངོ་ན་མ་གྲུབ་ན། །དེ་ཡིས་ཆོག་གི་
དེ་ལས་གཞན་དུ་ན། །གྲུབ་དང་མ་གྲུབ་དཔྱད་པ་སུ་ཞིག་བྱེད། །ཤེས་རབ་སྣང་
བ་བདེན་པའི་ཉི་མ་གཉིས། །བདེན་རྫུན་ཁྱད་པར་གཟུར་གནས་མཁས་པས་
འདི། །དཔྱད་ཚེ་ཐ་སྙད་ཚད་མས་མ་གྲུབ་པ། །དཔལ་ལྡན་ཐལ་འགྱུར་པ་ཡི་རང་
ལུགས་ལགས། །རི་བོང་རྭ་ཞེས་བྱ་བ་ཐ་སྙད་དུ། །ཡོད་མ་མྱོང་བའི་དེ་ཉིད་ཡོད་
མེད་དུ། །དཔྱད་ལ་ཚད་མ་ཚད་མིན་མེད་པའི་ཕྱིར། །ཐ་སྙད་ཚད་གྲུབ་འཇོག་
ལ་བློ་མ་བདེ། །འདི་མན་ཚིགས་སུ་བཅད་པ་ཅི་རིགས་དོན། །ཚད་མ་དང་་་་
ཚད་གྲུབ་ཤན་ཕྱེ་ནས། །སྨྲས་ན་ཚད་གཞི་ཅུང་ཟད་མི་དམིགས་ཕྱིར། འདི་་་་་
འདྲའི་སྨྲ་བས་ཅི་བྱེད་སྙམ་ནས་བསྐྱུངས། །ཞེས་པའོ། །
དཔྱད་གཞི་ཡིག་ཆ།
༡. མཁས་དབང་དགེ་འདུན་ཆོས་འཕེལ་གྱི་གསུང་རྩོམ་ཕྱོགས་བསྒྲིགས། སི་ཁྲོན་མི་
རིགས་དཔེ་སྐྲུན་ཁང་གི་པར་མ།
༢. རྗེ་བཙུན་ཤེས་རབ་རྒྱ་མཚོ་འཇམ་དཔལ་དགྱེས་པའི་བློ་གྲོས་ཀྱི་གསུང་རྩོམ་པོད་
གསུམ་མ། མཚོ་སྔོན་མི་རིགས་དཔེ་སྐྲུན་ཁང་གི་པར་མ།
302



དགེ་འདུན་ཆོས་འཕེལ་གྱི་ཟབ་མོ་དབུ་མའི་ལྟ་དགོངས་ཀྱི་རྣམ་བཤད།
༣. པཎ་ཆེན་ཤཱཀྱ་མཆོག་ལྡན་གྱི་གསུང་དབུ་མ་ལ་འཇུག་པ་རྩ་བ་དང་འགྲེལ་བ་་་་
བཞུགས་ཞེས་པ་སི་ཁྲོན་མི་རིགས་དཔེ་སྐྲུན་ཁང་གི་པར་མ།
༤ སྟག་ཚང་ལོ་ཙཱ་བའི་གསུང་གྲུབ་མཐའ་ཀུན་ཤེས་ཀྱི་རྩ་འགྲེལ་ཞེས་པ་མི་རིགས་
དཔེ་སྐྲུན་ཁང་གི་པར་མ།
༥. གོ་རམས་པ་བསོན་ནམས་སེང་གེའི་གསུང་ལྟ་བའི་ཤན་འབྱེད་ཐེག་མཆོག་་་་་
གནད་ཀྱི་ཟླ་ཟེར་ཞེས་བྱ་བ་ཤིང་པར་མ།
༦. གུང་ཐང་འཇམ་པའི་དབྱངས་བསྟན་པའི་སྒྲོན་མེའི་གསུང་འབུམ་མི་རིགས་དཔེ་
སྐྲུན་ཁང་གི་པར་མ།
༧. འཇུ་མི་ཕམ་པའི་གསུང་ངེས་ཤེས་སྒྲོན་མེའི་རྩ་འགྲེལ་དང་སྤྱོད་འཇུག་ཤེར་་་་་
འགྲེལ་དང་དབུ་མ་རྒྱན་གྱི་རྩ་འགྲེལ་ཞེས་པ་སི་ཁྲོན་མི་རིགས་དཔེ་སྐྲུན་ཁང་གི་པར་མ།
༨. ཐུའུ་བཀྭན་ཆོས་ཀྱི་ཉི་མའི་གྲུབ་མཐའ་མི་རིགས་དཔེ་སྐྲུན་ཁང་གི་པར་མ།
༩. བོད་པ་སྤྲུལ་སྐུའི་གསུང་ལྟ་གྲུབ་ཤན་འབྱེད་གནད་ཀྱི་སྒྲོན་མེ་ཞེས་བྱ་བ་སི་ཁྲོན་
མི་རིགས་དཔེ་སྐྲུན་ཁང་གི་པར་མ།
༡༠. ཚུལ་ཁྲིམས་རྒྱ་མཚོའི་གསུང་ཚད་མའི་དཀའ་གནད་གསལ་བར་བྱེད་པའི་དུས་
ཀྱི་མེ་ལོང་ཞེས་བྱ་བ་མི་རིགས་དཔེ་སྐྲུན་ཁང་གི་པར་མ།
༡༡. ལོག་སྨྲའི་ཚང་ཚིང་སྲེག་པའི་ལུང་རིགས་རྡོ་རྗེའི་མེ་ལྕེ་ཞེས་བྱ་བ་ཀན་སུའུ་མི་
རིགས་དཔེ་སྐྲུན་ཁང་གི་པར་མ།
༡༢. དུས་རབས་ཉི་ཤུ་བའི་བོད་ཀྱི་ངོ་མཚར་བའི་རབ་བྱུང་ཞེས་བྱ་བ་ཀྲུང་གོའི་་་་
བོད་རིག་པ་དཔེ་སྐྲུན་ཁང་གི་རྒྱ་ཡིག་པར་མ། །
༡༣. རྗེའི་རྟེན་འབྲེལ་བསྟོད་པ་མཚོ་སྔོན་མི་རིགས་དཔེ་སྐྲུན་ཁང་གི་པར་མ།
༡༤ བསྟོད་པ་དོན་ལྡན་མའི་རྩ་འགྲེལ་ཐེ་ཝན་པར་མ། །
༡༥. བོད་ལྗོངས་ཞིབ་འཇུག་གོ་བདུན་ལོའི་དེབ་གསུམ་པ་དང་གོ་བརྒྱད་ལོའི་དེབ་
དང་པོ།
303



དགེ་འདུན་ཆོས་འཕེལ།
༡༦. ལྟ་བ་བསམ་བློ་ལག་ལེན་ཞེས་བྱ་བ་ཀན་སུའུ་མི་རིགས་དཔེ་སྐྲུན་ཁང་གི་པར་
༡༧. ཉི་མ་རྒྱལ་མཚན་གྱི་རྩོམ་དགག་ལན་རྡོ་རྗེའི་མེ་ལྕེ་སོགས་ལ་ལན་དུ་སྤྲིངས་པ་
རང་བྱུང་བདེན་པའི་གཏམ་གཡུལ་རྒྱལ་ལྷའི་ལྔ་སྒྲ་ཞེས་བྱ་བ། །
༡༨. མཁས་དབང་དགེ་འདུན་ཆོས་འཕེལ་ལ་དཔྱད་པ་ཚངས་པའི་དྲང་ཐིག་ཅེས་
བྱ་བ་སི་ཁྲོན་མི་རིགས་དཔེ་སྐྲུན་ཁང་གི་པར་མ།
༡༩. མཁས་དབང་དགེ་འདུན་ཆོས་འཕེལ་གྱི་གསུང་རྩོམ(༡~ ༣)བོད་ལྗོངས་་་་
དཔེ་རྙིང་དཔེ་སྐྲུན་ཁང་གི་པར་མ།
༢༠. དཔའ་རིས་རབ་གསལ་གྱི་གསུང་འབུམ་ཀྲུང་གོ་བོད་ཀྱི་ཤེས་རིག་དཔེ་སྐྲུན་
ཁང་གི་པར་མ།
༢༡. དཔལ་ཡོན་གྱི་འབྱུང་ཁུངས་ཞེས་བྱ་བ་སི་ཁྲོན་མི་དམངས་དཔེ་སྐྲུན་ཁང་གི་རྒྱ་
ཡིག་པར་མ།
༢༢. ཐེག་པ་ཆེན་པོའི་ཆོས་ཀྲུང་གོའི་སྤྱི་ཚོགས་ཚན་རིག་དཔེ་སྐྲུན་ཁང་གི་རྒྱ་ཡིག་
པར་མ།
༢༣. བུ་སྟོན་ཆོས་འབྱུང་ཞེས་བྱ་བ་ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་གི་་་་
པར་མ།
༢༤. རྗེ་ཙོང་ཁ་བ་ཆེན་མོའི་རྣམ་ཐར་རྒྱས་པ་མཚོ་སྔོན་མི་རིགས་དཔེ་སྐྲུན་ཁང་གི་
པར་མ།
༢༥. བསྟན་རྩིས་གསལ་བའི་ཉིན་བྱེད་ཅེས་པ་བོད་ལྗོངས་དཔེ་རྙིང་དཔེ་སྐྲུན་ཁང་
གི་པར་མ།
༢༦. རྗེ་ཙོང་ཁ་བའི་གསུང་ཐོར་བུ་ཞེས་བྱ་བ་མཚོ་སྔོན་མི་རིགས་དཔེ་སྐྲུན་ཁང་གི་
པར་མ།
༢༧. རྒྱ་གར་གྱི་མཚན་ཉིད་རིག་པའི་ལོ་རྒྱུས་རྒྱ་ཡིག་པར་མ།
304



ན་
དང་
བས་
--
ཆུན་པོའི་དྲི་བསུང་།
རྗེས་དྲན་ཞུ་བའི་གཏམ་མེ་ཏོག་
མཁས་དབང་དགེ་འདུན་ཆོས་འཕེལ་ལ་
-
ས
-
གཅS
+
ས་
བ ས
--，
ས་
ཆར་



དགེ་འདུན་ཆོས་འཕེལ།
དུས་རབས་ཉེར་གཅིག་པའི་དུས་མགོ་འདི་ན། འཛམ་གླིང་འཛིན་མ་ཟླུམ་
པོར་ངོ་མཚར་འཕྲུལ་གྱི་ཡོ་ལང་བློ་ལས་འདས་ཤིང་ཡ་མཚན་དངོས་པོའི་་་་་
མཐོང་སྣང་མིག་གིས་མི་བཟོད་ལ་ལྟ་བས་མི་ནོན་པའི་རྣམ་པ་ཞིག་ཚན་རིག་གི་
བྱིན་མཐུ་ལས་བྱུང་དང་འབྱུང་བ་ལ། བོད་མགོ་ནག་ཡོངས་སམ་ཁྱད་པར་དུ་
དུས་རབས་ཀྱི་འགན་བོ་ཆེ་ཕྲག་ཏུ་བབས་པའི་གཞོན་སྐྱེས་རྣམས་ནས་ཁར་་་་་
རྩང་གི་ངའོ་སྙམ་པའི་ཅོལ་ཆུང་གི་ང་རྒྱལ་དང་། ཅེ་རེ་ལོང་བའི་ཨ་འཐས་ཀྱི་
སེམས་མཁྲེགས། འུར་ལངས་སྐྱེན་པའི་བླུན་པོའི་སྤོབས་སེམས། ཡབ་མེས་དམོད་
པའི་བུ་རུལ་གྱི་ལ་རྒྱ། གོང་འཕེལ་གཤེད་མ་སྐྱིད་ལུག་གི་ཆོག་སེམས་སོགས་དོན་
དུ་མི་གནས་པའི་མཛད་སྤྱོད་རིང་དུ་དོར་ཏེ། མི་རིགས་ཧྲིལ་བོའི་ཆ་ནས་བློ་་་
རྣལ་དུ་ཕབ་ནས་སྔ་འདང་དང་ཕྱི་འདང་ཞིག་བརྒྱབ་ནས། ང་ཚོའི་མི་རིགས་
འདི་ལ་ཡོད་པ་ནི་གང་ཞིག་ཡིན་པ་དང་མེད་པ་གང་དག་ཡིན། ང་ཚོ་ལ་ཡོད་
དགོས་རྒྱུ་ནི་གང་དང་མེད་དགོས་རྒྱུ་གང་སོགས་བློ་ལ་ངེས་ཤེས་ཤིག་ཁ་མིན་
དོན་དུ་སྐྱེད་དགོས་པ་གདའ། །
དེ་ཡང་རང་རེ་བོད་ལ་ད་བར་རང་ངོས་ནས་སྤོབས་སེམས་བསླང་ཐུབ་
ཅིང་གཞན་ངོར་ངོམས་སོ་བྱེད་ཆོག་པའི་གཟི་བརྗིད་ཉག་གཅིག་ཡོད་པ་ནི།
ཚན་རིག་རྣམ་གཉིས་ཀྱི་ཡ་གྱལ་ཏེ་སྤྱི་ཚོགས་ཚན་རིག་གི་ཁོངས་གཏོགས་སུ་་་་
གྱུར་བའི་སྲོལ་རྒྱུན་བརྩམས་ཆོས་རི་བོའི་གཏོས་དང་མཉམ་པ་དང་། དེ་དག་
རྩོམ་མཁན་མཁས་དབང་སྐར་ཚོགས་བཏབ་པ་རྣམས་ཡིན། དེ་དག་ལས་དུས་
རབས་ཉི་ཤུ་བའི་དུས་མགོར་བྱོན་པའི་མཁས་དབང་དགེ་འདུན་ཆོས་འཕེལ་
ཚང་ནི་ཕྱོགས་དུས་ངེས་ཅན་ཞིག་ནས་དམིགས་ཏེ་བརྗོད་ན། སྔར་བྱོན་པ་མེད་
ལ་སླད་ནས་ཀྱང་འབྱོན་པ་དཀའ་བ་ཞིག་ཏུ་གྱུར་ཡོད་སྙམ་སྟེ། སྟོན་པ་མཉམ་
306



དགེ་འདུན་ཆོས་འཕེལ་ལ་རྗེས་དྲན་ཞུ་བ།
མེད་རྗེས་སུ་ཞུགས་ཀྱང་འདུལ་ཁྲིམས་གཙང་མའི་དྲི་བསུང་མ་འཐུལ་ལ། ཁྱིམ་
ལས་ཁྱིམ་མེད་རབ་ཏུ་བྱུང་རུང་རི་ཁྲོད་སྒོམ་པའི་གྲལ་དུ་མ་ཚུད། ཞྭ་སེར་་་་་
བསྟན་པའི་སྒོ་རུ་ཞུགས་ཀྱང་རང་ལུགས་བསྐྱངས་པའི་དཔའ་བོར་མ་གྱུར། །
རྒྱལ་ཁམས་འགྲིམ་པའི་བརྟུལ་ཞུགས་བཟུང་ཡང་སྙན་རྙེད་བདེ་བསྟོད་ཁེ་ཕན་
མ་ཐོབ། གཞུང་ལུགས་རབ་འབྱམས་ཁོང་དུ་ཆུད་ཅིང་སློབ་ཚོགས་སྐྱོང་བའི་་་་
དགེ་རྒན་མ་ཟིན། གཞུང་པོད་ལྔ་ཡི་དམ་བཅའ་ཚུགས་ཀྱང་དགེ་བཤེས་མིང་གི་
གྲགས་སྐམ་མ་འདོད། འཇིག་རྟེན་གསང་བརྟོལ་རིགས་འཕྲུལ་ལྡན་ཡང་ངོ་ཆེན་
སྲུང་བའི་གཡོ་ཟོལ་མ་ལོབས། ཆོས་ཀྱི་གནས་ལུགས་བློ་ལ་ངེས་ཀྱང་རང་རིགས་
ཞེན་པའི་འཛིན་པ་མ་བཏང་བ་དང༌། གཞན་ཡང་ཀླུ་སྒྲུབ་དགོངས་པ་ཐུགས་སུ་
ཆུད་པས་ཕྱི་རབས་སྔ་རབས་ཕྱོགས་སུ་མ་ལྷུང་། གོ་ལ་ཟླུམ་པོའི་འཁོར་འགྲོས་
ཤེས་པས་ཨ་འཐས་བཙན་རྫོང་སྐྱབས་སུ་མ་རེ། རིག་པ་གསར་བའི་(80 ལོ)
བྱིན་མཐུ་གོ་བས་སྔོན་བརྡ་སྒྲོན་པའི་བརྩོན་ཤུགས་མ་ཆུང་། རིག་གནས་རིག་
པའི({E#)རྩ་གནད་མཁྱེན་པས་སྲོལ་རྒྱུན་ཡོད་རྒུ་བདེན་དུ་མ་བཟུང་། །
དལ་འབྱོར་རྟེན་གྱི་རིན་ཐང་ཤེས་པས་མི་ཚེའི་ཕུགས་འདུན་ཆུད་ཟོས་མ་་་་་
བཏང་། སྤྱི་ཚོགས་རིག་པའི་(t#)གསང་གནད་རྟོགས་པས་དབང་སྒྱུར་
གྲལ་རིམ་གཡོག་ཏུ་མ་གྱུར། མདོར་ན། དགེ་འདུན་ཆོས་འཕེལ་ཚང་ནི་དངོས་
སྟོབས་རིགས་པའི་རྗེས་སུ་འབྲངས་པའི་མཁས་པ་ཞིག་ཡིན་སྟབས་རིག་གནས་
རྒྱུན་སྲོལ(x4kfk%)ཞེན་ཀྱང་ཆགས་ལ་རྒོལ་ཡང་ཕོད་པ་དང་། གནས་་་་
ལུགས་རྣལ་མ་མིག་ལྟར་གཅེས་སྟབས་གཡོ་ཟོལ་ངོ་བསྲུང་མཆིལ་ལུད་ལྟར་་་་་
འཕངས་པས་ན། གྲུབ་པའི་མཐས་བློ་མིག་གུ་དོག་བྱས་པའི་མཁས་པ་དག་གི་
སྣང་ངོར་ཁོང་ནི་སྡོམ་ཤོར། འཆལ་པོ། ལྟ་ལོག་པ། སྨྱོན་པར་གྱུར་པ་དང་། སྲིད་
307



དགེ་འདུན་ཆོས་འཕེལ། །
ཀྱི་ཁེ་ཕན་དང་དགོངས་གཞི་དགོས་པ་ཅན་གྱི་མི་དཔོན་བླ་དྲག་གི་སྣང་ངོར་
ཁོང་ནི་ཉེན་ཁ་ཅན། ངོ་ལོག་པ། གསར་བརྗེ་པ། ཆབ་སྲིད་པར་བརྩིས་ལ། །
གཟུར་གནས་མཁས་པ་དང་རང་རིགས་ཀྱི་འདས་དང་ད་ལྟ་མ་འོངས་པ་ལ་་་་
ཐུགས་འདང་ཆེ་བའི་སྣང་ངོར་ཁོང་ནི་མིག་རྒྱངས་ཅན་གྱི་སྐྱེས་མཆོག གཞུང་
ལུགས་རབ་འབྱམས་སྨྲ་བའི་མཁས་དབང༌། གདོང་དམར་བོད་ཀྱི་བླ་སྲོག་ཏུ་
གྲུབ་ཡོད། གང་ལྟར་ཀྱང་དགེ་འདུན་ཆོས་འཕེལ་ཚང་ནི་རྩོད་གཞི་ཅན་གྱི་་་་་
མཁས་དབང་ཞིག་ཏུ་གྱུར་ཡོད་གཤིས་ཁོང་ལ་མཁས་པ་གཞན་གྱི་ཁྱད་ཆོས་་་་
ལྡན་ལ་གཞན་དང་གཞན་ལ་མེད་པའི་ཐུན་མིན་གྱི་ཁྱད་ཆོས་ཀྱང་མཆིས། དེ་
ཡང་སྐབས་དོན་འདིར་དགེ་འདུན་ཆོས་འཕེལ་ཚང་བོད་ཀྱི་མཁས་པ་གནམ་གྱི་
སྐར་ཚོགས་ལས་ཐོ་རེངས་སྐར་ཆེན་ལྟ་བུར་བགྲང་དོན་ནི་ཁོང་རིགས་འཕྲུལ་
རྒོད་པ་དང་གཞུང་ལུགས་མཁས་པ་མིན་ལ། ལྟ་བའི་ཐད་བོད་སྔ་རབས་པའི་
བཞེད་དགོངས་ཞེན་ཆེ་ལ་བོད་ཕྱི་རབས་པར་དོགས་པ་སྣ་ཚོགས་བསླངས་པའི་
དབང་གིས་ཀྱང་དེ་བས་མིན། བོད་དུ་ཕྱོགས་དེ་ཙམ་ལ་དམིགས་ནས་བརྗོད་ན་
ལྟ་བའི་བཞེད་དགོངས་རྐྱང་རྐྱང་ཙམ་ནས་ཀྱང་རིགས་པ་སྨྲ་བའི་ཁྱུ་མཆོག་་་་
གསར་ཕྱོགས་ན་མཁས་གྲུབ་དགེ་ལེགས་དཔལ་བཟང་ནས་རྡོ་སྦིས་དགེ་བཤེས་
ཤེས་རབ་རྒྱ་མཚོའི་བར་གྱི་མཁས་དབང་སྟག་སེང་ཁ་སྤྲོད་དུ་གནས་པ་རྣམས་
དང་། བོད་སྔ་རབས་ཕྱོགས་ལ་སྟག་ཚང་ལོ་ཙཱ་བ་དང་། གསེར་མདོག་པཎ་ཆེན།
གོ་རམས་པ། འཇུ་མི་ཕམ་པས་མཚོན་པའི་རིགས་སྨྲ་གངས་རིའི་ལྗོངས་འདིར་
སྲབ་མེད་སེང་གེ་གནམ་ལ་ལྡིང་བ་ལྟ་བུ་ཡོད་པས་ན་ཆེད་དུ་ཅོལ་ཆུང་ང་་་་་
དགེ་འདུན་ཆོས་འཕེལ་ཚང་དམིགས་སུ་བཀར་ནས་གླེང་བའི་དགོས་པ་མི་ཆེ་
མོད། ཚན་རིག་རང་བཞིན་གྱི་རིག་གནས་རིག་པའི་ཞིབ་འཇུག་གི་ཐབས་ལམ་
308



དགེ་འདུན་ཆོས་འཕེལ་ལ་རྗེས་དྲན་ཞུ་བ།
ནས་དམིགས་ཏེ་བརྗོད་ན། དགེ་འདུན་ཆོས་འཕེལ་ནི་བོད་ཀྱི་རིག་གནས་ཀྱི་
སྲོག་ཤིང་དུ་བརྗོད་ཆོག་པའི་རྗེ་བློ་བཟང་གྲགས་པའི་དཔལ་གྱི་མཚན་ཉིད་་་་་
རིག་པའི་ནུ་ཞོས་གསོས་ཤིང་། དཔལ་ལྡན་ས་སྐྱ་དང་བཀའ་བརྒྱུད་ཁྱད་པར་དུ་
གསང་སྔགས་རྙིང་མ་བའི་གཞུང་ལུགས་རབ་འབྱམས་ཀློང་དུ་གྱུར་ཞིང་། བོད་
ཀྱི་སྲོལ་རྒྱུན་རྩོམ་རིག་དང་མཛེས་རིས། ལོ་རྒྱུས། ས་རྒྱུས། ཡིག་བསྒྱུར་སོགས་ལ་
མཁས་པའི་ཕུག་ཐག་ཆོད་པ། སྐད་རིགས་སྣ་ཚོགས་ཏེ། རྒྱ་གར་ནག་དང་། བལ་
པོ། སིངྒ་ལ། དབྱིན་སྐད་ཐོགས་མེད་སྨྲ་ནུས་པ་དང༌། ཁྱད་པར་དུ་ལེགས་པར་
སྦྱར་བ་སཾ་སྐྲྀ་ཏ་ཡི་སྐད་ཡིག་དང་། འཛམ་གླིང་སྤྱིའི་སྐད་ཡིག་དབྱིན་ཡིག་ཀྱང་
ཐུགས་སུ་མངའ་དབང་འབྱོར་བས་ན། ཁོང་ནི་སྐབས་དེའི་གསར་རྙིང་བོད་ཀྱི་
རིག་གནས་ཀྱི་ལྷུ་ཚང་བའི་ཐོན་དངོས་ཤིག་ཏུ་གྱུར་ཡོད་པ་དང་། ཁོང་ལ་སྤྱིར་
རིགས་པའི་དཔྱད་སྟོབས་དང་བསམ་གཞིགས་བྱེད་ཐབས་ཐུན་མིན་མངའ་་་་
ཞིང་གསར་རྙིང་རིག་གནས་བློ་ཡི་མཚོ་མོར་ཆུ་ལ་ཆུ་བཞག་ཏུ་འདྲེས་པ་དང༌།
ཡུལ་དུས་ངེས་ཅན་གྱི་ཁོར་ཡུག་ཏུ་ཚུད་ཀྱང་དེ་ལས་འཕགས་པའི་མིག་རྒྱངས་
མངའ་བ། གཞུང་ལུགས་ངེས་ཅན་གྱི་ནུ་ཞོས་བསྐྱེད་བསྲིང་བྱས་ཤིང་དེའི་་་་་
བཀག་རྒྱ་ལས་འགོང་ཐུབ་པ། འཁོར་བ་སྤངས་པའི་ལྷ་ཆོས་ལ་ཞུགས་ཀྱང་་་་་
རིགས་ཀྱི་ཁེ་ཕན་ལ་གཞོལ་བའི་མི་ཆོས་ལ་མཁས་པ་སོགས་ཀྱི་ཁྱད་ཆོས་དང་།
དེ་མིན་ཁོང་གི་མི་ཚེ་ཧྲིལ་བོ་ཁྱད་པར་དུ་མ་ཉེས་ཁ་གཡོགས་སྒོས་ཕྱི་གདོས་་་་
བཅས་ཕུང་པོ་ལ་མྱོང་བའི་མནར་བ་དང་ནང་སྙིང་ཁོང་རུས་པའི་གཏིང་ནས་
སྤོབས་སེམས་བསྐྱེད་པ་སྟེ། “ངས་འཁུར་ཐང་རི་ལས་ཆེ་ཙམ་ཞིག་འཁུར་ཏེ་་་་
བོད་འདིར་ཅུང་ཟད་ཕན་ཐོགས་ཀྱི་རེ་བ་ཆེན་པོ་བྱས”ཞེས་དང་“འཇིག་རྟེན་
ན་མིར་སྐྱེས་པའི་དོན་པོ་ལག་རྗེས་རེ་འཇོག་དགོས་པ་ཡིན།”ཞེས་པ་ནས། “
I
--
309



དགེ་འདུན་ཆོས་འཕེལ། །
འཛམ་གླིང་ན་དཀོན་པའི་བཻཌཱུརྱའི་བུམ་པ་ཞག་རྡོ་ལ་བརྡབས་སོང”ཞེས་པའི་
བར་ཡིད་ཐང་ཆད་པའི་གནས་སུ་ལྷུང་བ་སོགས་ནི་རིག་གནས་ཐོན་དངོས་སུ་
གྲུབ་པའི་དགེ་འདུན་ཆོས་འཕེལ་གྱི་ཚུལ་ལུགས་ཡིན་མོད། ཁ་ཕྱི་བལྟོས་སུ་་་་་
དཔྱད་ན། དེ་ནི་བོད་ཀྱི་རིག་གནས་ཀྱི་གཏིང་རིམ་དུ་ཉར་བའི་ཚུལ་ལུགས་རྣལ་
མའང་ཡིན། རྒྱུ་མཚན་དེ་ལྟ་བས་ན། སྐབས་དོན་དགེ་འདུན་ཆོས་འཕེལ་ཞེས་
བརྗོད་པ་དེའང་རྣམ་གྲངས་རྒྱ་མཚོའི་གཏེར་ལས། གང་ཟག་ལ་མི་རྟོན་ཆོས་ལ་
རྟོན་ཞེས་གསུངས་པའི་གོ་བ་ལྟར། ཐེག་པ་ཆེན་པོའི་ལུགས་ཀྱི་དཀོན་མཆོག་་་་
གསུམ་ལས་སངས་རྒྱས་ཞེས་བརྗོད་པ་ཡང་ཟས་གཙང་གི་སྲས་རྒྱལ་བུ་དོན་་་
གྲུབ་ལ་མི་གོ་བ་དེའི་རྒྱུད་ཀྱི་རྣམ་མཁྱེན་ཡེ་ཤེས་ལ་གོ་བར་བྱ་བའི་དཔེ་ལྟར། ཤ་
ཁྲག་གདོས་བཅས་ལས་གྲུབ་པའི་དགེ་འདུན་ཆོས་འཕེལ་ལ་གོ་བ་མི་བྱ་སྟེ། དེའི་
གཤིས་ལུགས་དང་བྱ་སྤྱོད། འཇོན་ཐང་། རིགས་སྟོབས། ཕུགས་འདུན་སོགས་་་
གྲུབ་པར་བྱེད་པའི་རིག་གནས་རང་བཞིན་ཅན་གྱི་དགེ་འདུན་ཆོས་འཕེལ་ལ་
གོ་དགོས། དེས་ན་དགེ་ཆོས་ལ་ཡུལ་དུས་ཀྱི་འགྲོས་དང་མཐུན་པའི་ལྟ་བ་ཞིག་
ཡོད་པ་ནི་བོད་ཀྱི་རིག་གནས་ལ་དེ་ལྟར་ཡོད་པའི་དགེ་མཚན་ཡིན། དགེ་ཆོས་
ལ་ཡུལ་དུས་ཀྱིས་བསླད་པའི་སྐྱོན་མཆིས་པ་དེའང་བོད་རིག་གནས་ཀྱི་གཏིང་
རིམ་དུ་ཐེབས་པའི་ནད་སྐྲན་ཡིན། ཆབས་ཅིག་ཏུ་དགེ་འདུན་ཆོས་འཕེལ་གྱི་མི་
ཚེའི་བསམ་བློ་དང་བསམ་བློ་དེ་ལས་འཕྲོས་པའི་མཛད་སྤྱོད་ཡ་མ་ཟུང་དུ་གྱུར་
བའམ་འགལ་འཛིང་དུ་སྣང་བའང་བོད་ཀྱི་རིག་གནས་ཀྱི་གཏིང་རིམ་གྱི་འགལ་
འདུ་ཡིན། དེ་ལྟར་མཛུབ་མོ་ལ་བརྟེན་ཏེ་གནམ་གྱི་ཟླ་བ་སྟོན་པ་བཞིན། དགེ་
ཆོས་ལ་བརྟེན་ནས་བོད་ཀྱི་རིག་གནས་ཀྱི་གཏིང་རིམ་གྱི་ཚུལ་ལུགས་ཇི་ལྟར་་་་
ཡིན་པ་གོ་ཐུབ་པ་བྱུང་ན། ད་གཟོད་སྙིགས་དོར་བཅུད་ལེན་དང་རིག་གནས་
310



དགེ་འདུན་ཆོས་འཕེལ་ལ་རྗེས་དྲན་ཞུ་བ།
གསར་སྤེལ་གྱི་གཞིའི་གནས་ལུགས་ཀྱང་ནེ་ཙོའི་མ་ཎི་དང་རྒས་ཁོགས་ཀྱི་ལབ་
ལྡིབ་དུ་མི་འགྲོ་བར་ཀུན་ལ་ངེས་ཤེས་རྣལ་མ་ཞིག་འདྲོངས་ཐུབ་ལ། བོད་ཀྱི་་་
རིག་གནས་ཀྱི་བླ་སྲོག(ཚོངfk*# ##)ཡང་སྙིང་ཅི་ཞིག་ཡིན་པ་དང་ཇི་ལྟར་རྡོ་
རྗེའི་གཤིས་སུ་བསྐལ་བའི་བར་དུ་གནས་ཐུབ་པའི་ཆོ་གའང་བརྩོན་ཆོག་གོ། །
སྤྱིར་རིག་གནས་ཀྱི་གཞིའི་གནས་ལུགས་ཤེས་ན། གཟོད་ལེ་དབར་ཁྲི་ཕྲག་
ལུས་ཀྱིས་འཇལ་བ་བྱེད་པའི་བོད་མིས་རྐྱང་ཕྱག་འཚལ་བ་དེ་ཉིད་ཀྱང་རྨོངས་
དད་ཨུ་ཚུགས་ཀྱི་དབང་གིས་མིན་པར་ཕུགས་ཀྱི་འདུན་མ་ལ་བརྩོན་པ་ལྷུར་་་་
ལེན་ཐུབ་པའི་བསམ་བློའམ་སྙིང་སྟོབས་བསྐྱེད་པའི་རྒྱུ་མཚན་རྟོགས་ཐུབ་ལ།
གནའ་མིའི་གཏམ་དཔེར། “རྒྱ་ཡིག་ཐོག་བོད་ཚིག་ཐོག”ཅེས་པའི་ཡིད་རྟོན་གྱི་
ཚད་གཞི་མི་འདྲ་བ་ལྟ་བུའི་གཏིང་རིམ་གྱི་རྒྱུ་མཚན་ཡང་གོ་ཐུབ། རིག་གནས་
ཀྱི་གཞིའི་གནས་ལུགས་ལ་གོ་བ་བསྐྱེད་ན། འཛམ་གླིང་འཛིན་མའི་ཟླུམ་པོ་འདི་
རུ་ཤར་ཕྱོགས་རིག་གནས་ཀྱི་ཞིང་ས་གཤིན་པོའི་ནང་བསམ་པའི་ལོངས་སྤྱོད་
ཕུན་ཚོགས་སུ་གཏོང་བའི་བསམ་བློ་པ་ལས་དངོས་པོའི་དཔལ་ཡོན་སྐྲུན་པའི་
ཚན་རིག་པ་བྱུང་ཉུང་བ་དང༌། ནུབ་གླིང་དུ་ཚན་རིག་མཁས་ཅན་མང་བའི་རྒྱུ་
མཚན་རྣལ་མ་ཡང་རྟོགས་ཐུབ། རང་རེའི་བོད་ཀྱི་ལོ་རྒྱུས་དལ་འབབ་རིང་མོ་ལ་
ཕྱི་མིག་ཅིག་འཕངས་ན། གནའ་བོ་སྟོན་པ་གཤེན་རབ་མི་བོས་རིག་གནས་་་་་
འཕེལ་འགྲོས་ཀྱི་གཞིའི་གནས་ལུགས་མཁྱེན་ནས་བོད་ཀྱི་འོད་སྟོང་འབར་བའི་
རིག་གནས་ཀྱི་ཁུངས་བཙུགས་པ་དང་། བོད་རྒྱལ་སྲོང་བཙན་སྒམ་པོ་དང་ལོ་
ཆེན་བི་རོ་ཙ་ནས་མཚོན་པའི་ཆོས་རྒྱལ་ལོ་པཎ་རྣམས་ཀྱིས་དེ་ཉིད་ཤེས་པས་
འཕགས་ཡུལ་རིག་གནས་ཀྱི་གཙང་བོ་བོད་ཀྱི་རིག་གནས་མཚོ་མོའི་གསོས་སུ་
དྲངས་ནས་བོད་ཀྱི་རིག་གནས་འཆི་འཕོས་པའི་ཚེ་སྲོག་སླར་ཡང་རྙེད་པ་བྱས་
31 1



དགེ་འདུན་ཆོས་འཕེལ། །
པ། དེ་དང་དེ་བཞིན་རྗེ་བདག་ཉིད་ཆེན་པོ་བློ་བཟང་གྲགས་པས་མཚོན་པའི་
སྐྱེས་ཆེན་གྱིས་གཞིའི་གནས་ལུགས་དེ་ཉིད་གོ་བས་བོད་རིག་གནས་གྱི་རྒྱལ་་་་
མཚན་བསམ་སྦྱོར་གཉིས་ཀྱི་དཔུང་གིས་བཏེགས་ཏེ་འཛམ་གླིང་རིག་གནས་ཀྱི་
མཐོངས་དབྱིངས་སུ་ལྷབ་ལྷུབ་གཡོས་པ་བྱས་ཡོད། དུས་རབས་ཉེར་གཅིག་པའི་
ནང་བོད་ཀྱི་རིགས་པ་སྨྲ་བས་གཞིའི་གནས་ལུགས་འདི་ཀོ་ལེགས་པར་ཤེས་་་་
པར་བྱས་ནས་འཛམ་གླིང་སྔོན་ཐོན་རིག་པ་བོད་ཀྱི་རིག་གནས་ཀྱི་གསོས་སུ་་་
དྲངས་སྟེ་ཐེངས་གཉིས་པའི་འཆི་འཕོས་པའི་ཚེ་སྲོག་འཚོལ་བའམ་རིག་གནས་
འཛུགས་སྐྲུན་བྱེད་པའི(wik# %)ཕུགས་ཀྱི་འཆར་བཀོད་འགོད་དགོས། །
ལར་བོད་རིག་གནས་ཀྱི་བླ་སྲོག་དང་དེའི་གཞིའི་གནས་ལུགས་ཤེས་ཕྱིན་རིག་
གནས་གསར་རྙིང་གི་མཐུད་མཚམས་རྟོགས་པས་ན། སློབ་གྲྭ་ཁག་གི་བསླབ་་་་
གཞི་བསྒྱུར་བཀོད་ཁྲོད་ཀྱི་སྲོལ་རྒྱུན་དང་དེང་རབས་གསར་དུ་དར་བའི་རིག་
པ་གང་ཞིག་གཙོ་བོ་འཛིན་པ་ལ་བསླངས་པའི་རྩོད་གཞི་ལྟ་བུའང་རྨེག་མེད་དུ་
འགྲོ་ཐུབ་ལ། རིག་གནས་ལས་ཀ་ཁག་སྟེ་བོད་ཀྱི་སྐད་ཡིག་གི་ཐར་ལམ་དང་་་
གཞིའི་རྩ་དོན་ཡང་རྙེད་ཐུབ། གལ་སྲིད་རིག་གནས་རིག་པའི་གཞུང་ལུགས་ཀྱི་
རྨང་གཞི་དང་དེར་འཇུག་པར་བྱེད་པའི་ཐབས་ལམ་སྟེ་དགེ་འདུན་ཆོས་འཕེལ་
ལྟ་བུ་ལ་བརྟེན་ཏེ་བོད་ཀྱི་རིག་གནས་ཀྱི་གཏིང་རིམ་དུ་མ་ཞུགས་ན། ཕྱི་ཚུལ་
ཙམ་གྱི་ཞིབ་འཇུག་སྟེ་སྤ་ཤད་བྱས་པ་ལྟ་བུས་ཅི་ཡང་མི་ཚུགས་ལ་ག་ཡང་མི་་་་
ཕྱིན། དགོས་རྒྱུ་ཕུགས་ཀྱི་འབྲས་བུ་སྟོང་ལ་མི་དགོས་རྒྱུ་རྡོག་རྩ་གཅིག་སྒྲིམ་གྱི་
གཤེད་དུ་གྱུར་བའི་འུད་རྩོད་ལུང་པ་གང་ཞིང་། དེ་ལས་འཕྲོས་པའི་དགོས་མེད་
ལ་རྒྱ་ཡང་རང་སོ་སོའི་ཅོལ་ཆུང་གི་སྦུབས་སུ་དྲངས་ཏེ་སྤྱང་ཁུ་དང་རི་བོང་་་་
གཟན་རྩོད་ཀྱི་རྣམ་ཐར་ཡང་ཡང་བསྐྱངས་པ་དང་། སྙིགས་དོར་བཅུད་ལེན་གྱི་
312
，



དགེ་འདུན་ཆོས་འཕེལ་ལ་རྗེས་དྲན་ཞུ་བ།
འདུན་པ་དཀར་པོས་ཀུན་ནས་བསྐུལ་རུང་རིན་ཆེན་རིན་ངོ་མི་ཤེས་པས་་་་
ཙནྡན་སོལ་དུ་བསྲེག་པའི་སྦྱོར་བ་དང་། རྣག་འབྱམས་རྨ་རུ་མི་གོ་ཐོད་པའི་་་་
རྒྱན་དུ་རློམ་པའི་ངང་ཚུལ་ཡང་བསྐྱངས་སྲིད་དོ། ། །
དེ་ལྟ་བས་ན། དགེ་འདུན་ཆོས་འཕེལ་འཁྲུངས་ནས་ལོ་ཡི་འཁོར་མོ་བརྒྱ་
ཟིན་པའི་དུས་དེ་རང་ང་ཚོས་དགེ་འདུན་ཆོས་འཕེལ་སྐོར་ལ་ཞིབ་འཇུག་བྱེད་
པ་དང་དེའི་སྐོར་གྱི་བརྩམས་ཆོས་སྤེལ་བ་དང་དྲན་གསོ་ཞུས་པ་ནི་གུ་དོག་པའི་
ལ་རྒྱ་དང་དགོས་མེད་བརྩད་དོན་བསླངས་པའི་སྐུལ་མ་མིན་པར། བོད་གཞོན་
སྐྱེས་ཡོངས་ནས་དགེ་ཆོས་དང་བོད་རིག་གནས་ལ་ཞིབ་འཇུག་གི་ཚ་རླབས་་་་
ཤིག་འཕྱུར་བའི་གཡབ་མོ་འདེབས་པ་སོགས་དགོས་པ་དུ་མའི་དབང་གིས་ཡིན་
ནོ། ། །
༢༠༠༣ལོའི་ཟླ༤ཚེས་༢༠ ཉིན།
313



རྩོམ་སྒྲིག་འགན་འཁུར་བ། གཉན་མོ་འགྲུབ།
དགེ་འདུན་ཆོས་འཕེལ།
ཨ་སྔགས་ཚེ་རིང་བཀྲ་ཤིས་ཀྱིས་བརྩམས།
*
*
*
*
སི་ཁྲོན་དཔེ་སྐྲུན་ཚོགས་པ་དང་།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན།
༢༠༠༥ལོའི་ཟླ༡༢པར་པར་གཞི་དང་པོ་བསྒྲིགས།
༢༠༠༥ལོའི་ཟླ༡༢པར་པར་ཐེངས་དང་པོ་བཏབ། །
དཔར་ཤོག ༡༠
ཡིག་གྲངས། སྟོང༢༢༣
པར་གྲངས། ༢༠༠༠
ISBN7-5409-3217-1/B. 88
དཔེ་རིན་སྒོར། ༡༦.༠༠
